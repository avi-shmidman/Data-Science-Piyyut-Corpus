קרובה א
*מַעֲשֶׂיךָ וִיצוּרֶיךָ וּבִרְיוֹתֶיךָ אֲשֶׁר לִכְבוֹדָךְ פָּעַלְתָּה יַעֲנוּ וְיֹאמְרוּ
*קָדוֹשׁ מֵעֲשִׂיַּת שָׁמַיִם קָדוֹשׁ מִיצִירַת אָרֶץ קָדוֹשׁ מִבְּרִיַּת יַמִים
קָדוֹשׁ עָשָׂה שָׁמַיִם וְצִבְאוֹתֵיהֶם
קָדוֹשׁ יָסַד אֲרָקִים וְצֶאֱצָאֵיהֶם
קָדוֹשׁ בָּרָא יַמִּים וְכָל אֲשֶׁר בָּהֶם


קרובה ג
[א]
אֲסִירֵי תִקְוָתָךְ אָדוֹן
דּוֹרְכִים לְמוּל תְּמִימִים מָדוֹן
זַעַם עַד יַעֲבֹר אָז פָּנִיתָ
חֶשְׁבּוֹן אִסּוּרוֹ אֲשֶׁר מָנִיתָ
טוֹבוּ וְתֻמָּתוֹ צָפִיתָ
יַעַן כִּי מִשֶּׁטֶף אוֹתוֹ פָצִיתָ
כְּמוֹ בִרְשׁוּת אוֹתוֹ הִצְפַּנְתָּ
לָכֵן בִּרְשׁוּת אוֹתוֹ הוֹצֵאתָ


אֲסוּרִים תַּתִּיר
מָגֵן וְלָךְ נַעְתִּיר


[ב]
*מוּבָאֵי לַתֵּבָה עִם נֹחַ
*נִתְבַּשְּׂרוּ כִּי מַבּוּל נִינּוֹחַ
סֶלָה לָעַד לֹא תַּזְנִיחַ
עַד לַטָּרוּף תִּתֵּן מָנוֹחַ
פָּקַדְתָּ בְּיִרְאָתָךְ הַטְּהוֹרָה
*צַדִּיק בְּדָת מְטוֹהָרָה


[ד]
*מוֹצִיא אֲסִירִים
*וּמְמַלֵּא חֲסֵרִים
*מַתִּיר אֲסוּרִים
וּמְפַתֵּחַ סְגוּרִים
לְאִישׁ בַּתֵּבָה אָסַרְתָּ
וּבַעֲדוֹ סָגַרְתָּ
וְכֹל לֹא חִסַּרְתָּ
אוֹתוֹ בִשַּׂרְתָּ
הַגֶּשֶׁם חָלַף
וְהַשֶּׁטֶף הָלַךְ
זַעַם שָׁכַךְ וְזַעַף שָׁקַט
מַבּוּל יָבַשׁ
וּתְהוֹם כָּבֵשׁ
צֵא מִתֵּבָה
וּמָלֵא גַּיְא תְּנוּבָה
כִּי כָל רוֹאֶה בְצָרָה יִרְאֶה בִרְוָחָה
כְּהִבְטַחְתָּ קָדוֹשׁ


[ה]
אָז רָז נִרְמַז לוֹ
וְדָבָר דָּבוּר נִדְבַּר לוֹ
בְּבוֹאוֹ לַתֵּבָה
וּבְצֵאתוֹ מִתֵּבָה
בְּבוֹאוֹ נֶאֱמַר לוֹ בּוֹא אַתָּה וּבָנֶיךָ
וּבְצֵאתוֹ נֶאֱמַר לוֹ צֵא אַתָּה וְאִשְׁתֶּךָ
*גַּם בְּבוֹאוֹ לְהֵאָסֵר נֶאֶסְרָה לוֹ
וּבְצֵאתוֹ לְהִוָּתֵר הֻתְּרָה לוֹ
הַאִם בָּאַת צָרָה לָעוֹלָם לְהָצֵר בָּהּ
וְאִם בָּאַת שִׂמְחָה לָעוֹלָם לִשְׂמֹחַ בָּהּ
וְאָמְנָם זֶה כְּלָל בְּחֻקֵּי לִמּוּד
לִנְהֹג בְּחֶסֶר וּבְכָפָן גַּלְמוּד
זְכוּת אֲשֶׁר הֶאֱמִין
וְהִזְמִין וְהֵימִין
*וַאֲשֶׁר עָשׂ שָׁם עִם כָּל מִין
אֲשֶׁר אִתּוֹ הִטְמִין
חֻדַּשׁ לוֹ מִצְוָה
בְּצֵאתוֹ מִתֵּבָה
*כִּי שְׂכַר מִצְוָה מִצְוָה וּשְׂכַר נְפָשׁוֹת נְפָשׁוֹת
טָעַם לוֹ הִתְכִּין
וְהֵבִין וְהֶחְכִּים
בְּעֵת כִּי רִבָּה לוֹ בַּטְּהוֹרִים וּמִעַט לוֹ בַּטְּמֵאִים
יָצָא וַיִּמְצָא מִמֶּנָּה לְהַקְרִיב קָרְבָּן
*לִמְחַדֵּשׁ לוֹ עוֹלָם מֵחָרְבָּן


[ו]
אֲנִי הוּא אֲשֶׁר בַּעֲדָּךְ סָגַרְתִּי
וְקֵץ שְׁנֵים עָשָׂר חֹדֶשׁ לָךְ מָסָרְתִּי
*בִּשְׁבוּעָה עָלַי אָסַרְתִּי
כִּי מַבּוּל לְעוֹלָם הֵסַרְתִּי
*גִּלַת הָאָרֶץ פָּנִים
אֲשֶׁר בּוֹקְקָה וְעַזּוּ בָהּ פָּנִים
דְּרֹךְ אֲגֻדָּה יְסוּדָהּ לְפָנִים
אַתָּה וְכָל אֲשֶׁר עִמָּךְ לִפְנִים
הַחַיָּה אֲשֶׁר בְּיָדָךְ הָיְתָה
כְּמוֹ מִיָּדָךְ חָיְתָה
בְּמִדָּה אֲשֶׁר זַנְתָּה וְחִיֵּתָה
זְכַרְתִּיךָ בְּחֶסֶד עוֹלָם
*אֲשֶׁר בּוֹ אָמַרְתִּי יִבָּנֶה עוֹלָם
*חֲסַכְתִּיךָ לִבְנוֹת מוֹסְדֵי עוֹלָם
כִּי צַדִּיק הוּא יְסוֹד עוֹלָם
טִפֵּי אֲרֻבּוֹת דּוֹק נִסְגָּרוּ
יוֹצְאֵי אִתָּךְ פְּלָאוֹת יְסַפֵּרוּ
*כִּי עֵינֵי כֹל אֵלֶיךָ יְשַׂבֵּרוּ
כָּלָה מַעֲשַׂי לֹא אֶעֱשֶׂה
דּוֹק לֹא אֲמוֹטֵט וְגֶיא לֹא אַמְסֶה
לְמַעֲנִי לְמַעֲנִי אָז אֶעֱשֶׂה
כִּי רַחֲמַי עַל כָּל מַעֲשֶׂה
מַיִם לְמַבּוּל עוֹד לֹא יִהְיֶה
*יְרִידָתוֹ דְּבָרִי יִהְיֶה
נוֹזֵל לְמִחְיָה יִהְיֶה
נְשִׁיָּה לְהַשְׂבִּיעַ יִהְיֶה
סַחְתָּ למדמה כְמַרְאֵה קָשֶׁת
למלוט נְפִילִים בְּמַרְאֵה קָשֶׁת
עֲבוּר לָךְ רָאִיתִי לֹא בוֹטֵחַ בַּקָּשֶׁת
אֶתֵּן לָךְ אוֹת בַּעֲנַן קָשֶׁת.
פְּקַדְתִּיךָ עַד לֹא נוֹלַדְתָּ בִּבְרִית
וְהִפְקַדְתִּי לָךְ זֹאת אוֹת הַבְּרִית
צִהַרְתִּי לָךְ עַרְבִית וְשַׁחֲרִית
לָצֵאת וְלָשׂוּם לָךְ שְׁאֵרִית
קֵץ שָׂם לַחֹשֶׁךְ הֵן כָּלָה
בְּקֵץ אֲשֶׁר תַּתִּי לְכָל תִּכְלָה
רַחֲמַי מֵעַתָּה לֹא אֶכְלָה
מִלַּעֲשׂוֹת עוֹד בָּעוֹלָם כָּלָה
שְׁנַיִם שְׁנַיִם תִּפְטֹר וְתִפְנֶה
שִׁבְעָה שִׁבְעָה תִּנְצֹר וְתִמְנֶה
תֵּת בַּמִּזְבֵּחַ אֲשֶׁר תִּבְנֶה
וְעוֹלָם תִּקְנֶה
*וּבְבִטְחָה תַּחֲנֶה


[ז1]
צֵא מֵאֲסִירָה לְהַתָּרָה
צֵא מִבַּלָּהָה לַהֲנָחָה
צֵא מִדְּחִיקָה לְדִיצָה
*צֵא מֵהֹוָה לַהֲוָיָה
צֵא מִזְּעִימָה לִזְקִיפָה
צֵא מֵחֲשֵׁכָה לְאוֹרָה
*צֵא מִטַּלְטֵלָה לְהַבְטָחָה
*צֵא מִיגִיעָה לִרְגִיעָה
צֵא מִכְּלִיאָה לִדְרָרָה
*צֵא מִלְּחִיצָה לַעֲלִיצָה
צֵא מִמָּוְתָה לִתְחִיָּה
צֵא מִנְּהִיָּה לִנְהוֹרָה
*צֵא מִסְּגִירָה לִפְתִיחָה
צֵא מֵעֲמִילָה לִנְפִישָׁה
צֵא מִפְּנִימָה לַחוּצָה
צֵא מִצָּרָה לִרְוָחָה
צֵא מִקְּלָלָה לִבְרָכָה
צֵא מֵרְגִיזָה לִרְצִיָּה
*צֵא מִשַּׁמָּה לִשְׁלֵוָה
צֵא מִתֵּבָה לִתְאִיבָה


[ז2]
אִתָּךְ בִּזְכוּת אֲמִתָּךְ
בְּרָכָה לָאָרֶץ בְּתִתָּךְ
*גִּבּוֹר הָרֵק חֲנִיתָךְ
דּוֹרָךְ מָאַס בְּדַעְתָּךְ
הׇמְחָה וְהִסְרַדְתִּי אוֹתָךְ
זְכַרְתִּיךָ לְחַיּוֹתָךְ
*חֲנּוֹתִי תַּחֲנוֹתָךְ
*טִהַרְתִּי טֻמְאָתָךְ
יִחַסְתִּי מִטָּתָךְ
*כִּלַּלְתִּי אַהֲבָתָךְ
לָךְ טַל יַלְדוּתָךְ
מִמָּךְ אֲמַלֵּא אַדְמָתָךְ
*נִטְעֵי נַעֲמָנִים בִּרְכָתָךְ
סַגִּיא מְאוֹד תְּהִי אַחֲרִיתָךְ
עֲדֵי עַד קִיַּמְתִּי בְרִיתָךְ
צָפִיתִי לַעֲתִידָתָךְ
קֵרַבְתִּי חִבָּתָךְ
שָׁלוֹם וּמִישׁוֹר מְצִיאָתָךְ
תַּתִּי אוֹר חָדָשׁ לִיצִיאָתָךְ


קרובה ד
[א]
אוֹת לְטוֹבָה חָשָׁבְתָּ
בְּאַחַר לַמַּבּוּל יָשָׁבְתָּ
גַּם בָּיְתָה יְחִידִים הוֹשַׁבְתָּ
דְּגָלִים בְּתֵבָה יִשַּׁבְתָּ
הִתַּרְתָּ אֲסוּרִים
*וְהוֹצֵאתָ אֲסִירִים
זָכַרְתָּ סְגוּרִים
טַפָּם בַּתֵּבָה עֲבוּר הִצְנִיעוּ
יְשִׁיבָה עָלַי גֶּיא הִצִּיעוּ
כִּי מְעַט הָיוּ וְהַרְבֵּה הׇצְבָּאוּ
לְעֵת לְמִשְׁפְּחוֹתָם יָצָאוּ


יַשְׁמִיד צָרָיו
יִשְׁמֹר צוּרָיו
יְמַגֵּר צוֹרְרָיו
יְמַגֵּן נְצוּרָיו


[ב]
מֵחַלְצֵיהֶם אֲדָמָה הִשְׁרִיצָה
נְטִיעָתָם בָּאָרֶץ הִפְרִיצָה
שָׂרִיגִים גַּפְנָם הֵנִצָה
עוֹלָתָה כְּעָלְּתָה נִיצָּהּ
*פֻּלְּטוּ בְּטוֹב מְעַט לַצַּדִּיק
צִמְחֵי אִישׁ צַדִּיק
רַכָּיו עִמּוֹ הִצְדִּיק
שֶׁפַע טוּב עוֹלָם הוֹרַשְׁתָּם


[ו]
*כִּי עַל כְּבוֹד אֲבִיהֶם חָסוּ
פְּלִיטִים מִסַּגְרִירֵי שֶׁטֶף
צְפוּנִים עַד יַעֲבֹר זַעַם קֶצֶף
וְיָצְאוּ נִצּוֹלִים מִשֶּׁצֶף
וּמוֹרָא מוֹצִיאָם עֲלֵיהֶם
וְנֶאֱרַר וְנִשְׁתַּנָּה מֵהֶם
שְׁנַיִם מֵאֶחָד הוּטָבוּ
*כִּי מַעֲשֵׂיהֶם הֵיטִיבוּ
תֵּבֵל וְחָרְבוֹתֶיהָ הוֹשִׁיבוּ
וּבִבְרָכָה זֶה לָזֶה הׇשְׁווּ


[ז1]
מֵאֵלֶּה אַפְסֵי אֶרֶץ נֶאֱחָזוּ
מֵאֵלֶּה בָּתֵּי בְרִיּוֹת נִבְנוּ
מֵאֵלֶּה חִדּוּשֵׁי חֶלֶד נֶחֱלָפוּ
מֵאֵלֶּה כַּנַּת כֹּל נִכְלָלוּ
מֵאֵלֶּה מַחֲנוֹת מוֹשָׁבוֹת נִמְלָאוּ
מֵאֵלֶּה נְווֹת נְחָלוֹת נִנְחָלוֹ
*מֵאֵלֶּה עוֹבְדֵי עֵדוּת נַעֲשׂוּ
מֵאֵלֶּה פִּנּוֹת פֹּעַל נִפְרָדוּ
מֵאֵלֶּה קִנֵּי קְהָלִים נִקְרָאוּ
מֵאֵלֶּה רִבְבוֹת רַבִּים נִרְבָּבוּ


[ז2]
בְּעֵדוּת אֲשֶׁר לָמוֹ עֲרַכְתָּ
בְּסִימָן אֲשֶׁר לָמוֹ סָדָרְתָּ
בְּנֹעַם אֲשֶׁר לָמוֹ נָצָרְתָּ
בְּמִחְיָה אֲשֶׁר לָמוֹ מִנִּיתָ
בְּלִוּוּי אֲשֶׁר לָמוֹ לִבַּבְתָּ
בְּכַעַס אֲשֶׁר לָמוֹ כָּבָשְׁתָּ
בְּיֵשַׁע אֲשֶׁר לָמוֹ יִמַּנְתָּ
בְּטּוֹב אֲשֶׁר לָמוֹ טִעַמְתָּ
בְּחַיִל אֲשֶׁר לָמוֹ חִזַּקְתָּ
בִּזְכוּת אֲשֶׁר לָמוֹ זָכָרְתָּ
מְוָּתִיקוּת אֲשֶׁר לָמוֹ וִיעַדְתָּ
בְּהַשְׂכֵּל אֲשֶׁר לָמוֹ הוֹרֵיתָ
בְּדָבָר אֲשֶׁר לָמוֹ דָּנְתָּ
בַּגְּזֵרָה אֲשֶׁר לָמוֹ גָּזָרְתָּ
בִּבְרִית אֲשֶׁר לָמוֹ בֵּרַרְתָּ
בַּאֲמִירָה אֲשֶׁר לָמוֹ אִמַּנְתָּ


[ח]
כִּי תַּרְבֶּה לְהָשִׁיב אַפָּךְ
וְתַשְׂגֶּה לְהַחֲזִיר זַעְפָּךְ
וְכַלָה לֹא תַּעַשׂ
כִּי לְמַעֲנָךְ תַּעַשׂ
וְרַחֲמֶיךָ עַל כָּל מַעֲשֶׂיךָ
וְחֶמְלָתְךָ עַל כָּל בִּירְיּוֹתֶיךָ
וְדוֹר לְדוֹר יְשַׁבַּח
וְדוֹר לְדוֹר יְתַנֶּה
וְזֶה מִזֶּה יִשְׁמָעוּ
וְזֶה לָזֶה יְלַמֵּדוּ
כִּי לָרִיק לֹא נִבְרָאוּ
וּבַעֲבוּר זֹאת נִבְרָאוּ
לְבָרֵךְ שְׁמָךְ
לְהַלֵּל זִכְרָךְ
וּלְהוֹדוֹת לָךְ
וּלְהַאֲמִין בָּךְ
וּלְהַקְדִּישָׁךְ וּלְהַאֲדִירָךָ
כְּאַדִּירֵי מַעְלָה בְּאַדֶּרֶת קְדֻשָּׁה נֶאְדָּר בַּקֹדֶשׁ אַדִּיר וְקָדוֹשׁ


[ט]
יוֹצְאֵי מִמַּסְגֵּר אֲשֶׁר הוֹצֵאתָה לִרְוָחָה יְצוּאֵיהֶם יֹאמְרוּ
קָדוֹשׁ מִבַּעֲלֵי שֵׁם וּמַעֲשֶׂה
קָדוֹשׁ מִבַּעֲלֵי לָשׁוֹן מֻבְחָר
קָדוֹשׁ מִבַּעֲלֵי שָׂכָר טוֹב
קָדוֹשׁ מִשֵּׁם הֶעֱמִיד עוֹטֵה צִיצִית בְּשֵׁם וּמַעֲשֶׂה
קָדוֹשׁ מִיֶּפֶת הֶעֱמִיד מַמְלִיצֵי דָּת בִּלְשׁוֹן מֻבְחָר
*קָדוֹשׁ מֵחָם הֶעֱמִיד מַשְׂכִּילִים דְּבֵקִים בִּבְרוּכִים
מִמְּקוֹמוֹ בָּחַר בְּשֵׁם כִּי דָּרַשׁ אֵשׁ דָּת
מִמְּקוֹמוֹ בָּחַר בְּיֶפֶת הוֹגֵי נֹפֶת צוּפִים
*מִמְּקוֹמוֹ קֵרַב מֵחָם גֵּרִים וְחוֹשְׁבֵי שְׁמוֹ
*מִמְּקוֹמוֹ בָּנָה עוֹלָמוֹ מִגֶּזַע תָּמִים


קרובה ה
[א]
אֶרֶץ אֲשֶׁר נֶאֱנָשָׁה
בִּשְׁנֵי מַבּוּלִים נֶעֱנָשָׁה
גַּם עַד לֹא נֶחְבָּשָׁה
דָּרֶיהָ בִּקְּשׁוּ בוּשָׁה
הוֹלֵלוּת רָע שְׂפָתֵימוֹ בִיטוּ
וְכֶאֱוִיל שְׂפָתַיִם הִלְבִּיטוּ
זוֹלְלִים אֲשֶׁר בַּמַכְתֵּשׁ נֶחְבָּטוּ
חֲסֵרֵי לֵב כִּי לֹא לְפָנִים בָּטוּ
טָעוּת לִבָּם נֶחֱסֶפָה
יוֹקֵשׁ אֲשֶׁר נַפְשָׁם נִכְסְפָה
כַּנַּת גָּבְהָם נִסְחָפָה
לְעֵת כִּי הִגְבִּיהוּ פִּתְחֵי שָׂפָה
שֶׁבֶר מֶנּוּ תַּחְבֹּשׁ
וְכֶתֶר מֶנּוּ תִּלְבֹּשׁ
נַשְּׂאֵנוּ כְּבָרֹאשׁ
וּלְמָגִנֵּינוּ תִּדְרֹשׁ


[ב]
מִקַּדְמוֹנִים לֹא לָמָדוּ
נַעֲוִים אֲשֶׁר לְרָעָה עָמָדוּ
שִׂחוּתָם עֵת נֶאֱחָדוּ
עָתָק עָנוּ וְלֹא נִפְחָדוּ
פִּלְּגָתַּם הַשְּׁוָיָתָם
צִמְּמָתַם מְשׁוּבָתָם
קִלְּעָתַם יְשִׁיבָתָם
רְדָפָתַם שַׁלְוָתָם
שֵׁמַע סָרָה הֵשִׂיחוּ
שִׁנּוּנָם מִמָּךְ הִסִּיעוּ
תּוֹקֵף גֵּאָה וְגָאוֹן נָשָׂאוּ
תּוֹעִים כִּי מִקֶּדֶם נָסָעוּ


עֲלִילוֹת תִּקַּנְתָּ
לְכָל אֲשֶׁר הִתְקַנְתָּ
חַיֵּנוּ נִקְרֵאתָ
לְהַחֲיֵנוּ בָּטֵל הִקְרֵאתָ


[ג]
יָשַׁבְתָּ בַסֵתֶר שׂוֹחֵק עַל כָּל גָּלוּי
כִּי כָּל שְׂחוֹק סֵתֶר לְפָנֶיךָ גָּלוּי
נְתֹשׁ נָא מֵאֲדָמָה
מַלְכוּת דּוּמָה
וְתַפִּיל אֵימָה
עַל כָּל אֻמָּה
יִקְרְאוּ בִשְׁמָךְ
כֹּל לֹא קָרְאוּ בִשְׁמָךְ
יִקָּרֵא שְׁמָךְ
עַל קוֹרְאֵי שְׁמָךְ
יָהּ כְּמוֹ בְעַמָּךְ הוּא יִחוּדָךְ
הֲפוֹךְ עַל כָּל עַמִּים שָׂפָה בְּרוּרָה לְיַחֲדָךְ


[ד]
מִי שָׂם לָאָדָם פֶּה וְשָׂפָה
הֲלֹא אַתָּה בּוֹרֵא פֵּתַח פֶּה וְנִיב שָׂפָה
וְאֵיךְ עַם חַדֵּי פֶה וּלְעוּגֵי שָׂפָה
פָּתְחוּ פֶה וְהִפְטִירוּ פָה
גְּבוֹהָה גְּבוֹהָה עַל כִּי עָנוּ
מִגָּבוֹהַּ הַגָּבוֹהַּ נַעֲנוּ
לְבֵנִים לָאֲבָנִים לִבְּנוּ
וְלֹא יָדְעוּ וְלֹא הֵבִינוּ
כִּי מִגְדָּל הַגָּבוֹהַּ אֲשֶׁר בָּנוּ
שְׁלִישׁוֹ נִשְׁקַע
וּשְׁלִישׁוֹ נִבְקַע וּשְׁלִישׁוֹ קַיָּם
כִּי דָּבָר חַי וְקַיָּם
לְעוֹלָם יִתְקַיָּם
*וְעַל כָּל מְקֻיַּם דְּבָרְךָ קָדוֹשׁ


[ה]
*אָז לְעִמְקֵי שָׂפָה לֹא הָיָה בָם בִּינָה
כִּי אֱמֶת נִלְעַג לָשׁוֹן אֵין בִּינָה
בְּלָשׁוֹן אֲשֶׁר נִבְרָא בוֹ עוֹלָם
הָיָה שִׂיחָם וְנִבְּלוּהוּ וּמֵהֶם נֶעֱלָם
גָּרוּ פֶּן יְצִיפֵם שֶׁטֶף מַבּוּל
לְחֶשְׁבּוֹן שָׁנִים אֲשֶׁר בָּא בְּיֶרַח בּוּל
דּוֹר אֲשֶׁר לֹא לָמְדוּ מִדּוֹר מַבּוּל
אֲשֶׁר הוּקְמוּ גַּם הֵם לְנִבּוּל
הֵן מִשְׁפָּטֶיךָ לֹא כְאָדָם
וְעֵינֶיךָ פְּקוּחוֹת עַל כָּל בְּנֵי אָדָם
וּבְלָשׁוֹן אֲשֶׁר עָנוּ
בּוֹ נַעֲנוּ
נָמוּ הָבָה נַעֲלֶה וְנַמְתָּה הָבָה נֵרְדָה
זָמְמוּ לִבְנוֹת עִיר
וְנָדוּ מִדּוּר בְּכָל עִיר
עָצוּ לְהָקִים לָמוֹ שֵׁם
וּמֵהֶם לֹא הוּקַם שֵׁם
חָשׁוּ מִקֶּדֶם לִהְיוֹת כֻּלָּם בְּצַד אֶחָד
וְרוּחַ קָדִים הֱפִיצָם וְלֹא בְאֶחָד
טִירַת שָׁמַיִם לָךְ חִסַּנְתָּה
וְדִירַת אֶרֶץ לִבְנֵי אָדָם יִסַּדְתָּה
יָזְמוּ תֵּת רְשׁוּתָם בַּשָּׁמַיִם וּבָאָרֶץ
וְלֹא גָּעוּ לַשָּׁמַיִם וְלֹא שָׁכְנוּ בָּאָרֶץ


[ו]
אֲחָדִים בְּשִׂיחַ מִלְלֵיהֶם
וְחַדִּים בְּבוּז קִלְלֵיהֶם
בַּעֲלוֹת לָךְ שְׁאוֹן יִלְלֵיהֶם
דַּנְתָּם כְּפִי מַעַלְלֵיהֶם
גֵּרוּת בֶּטַח בְּרֹחַב מָקוֹם
וְאֵיךְ צַר לָהֶם הַמָּקוֹם
דִּמּוּ לְקַנֵּן בְּרוּם מָקוֹם
וְנָדְדוּ מִמְּצֹא קֵן בְּכָל מָקוֹם
הָמוֹן אֶחָד וְדִבּוּר אֶחָד
וְנוֹסְדוּ יַחַד פֶּה אֶחָד
וְשָׁנוּ וְשִׁנְּנוּ אֶחָד לְאֶחָד
לַעֲשׂוֹת שֵׁנִי לְאֵל אֶחָד
זֻמַּן לָהֶם אֲשֶׁר חָפָצוּ
וּכְפִי כְסִיל מְחִתָּה פָצוּ
חִשְּׁבוּ לְהִתְיַצֵּב פֶּן יְנֻפָּצוּ
וּבְקִלּוּעַ קֶלַע נֻפָּצוּ
טָעֲמוּ עֲשׂוֹת לָמוֹ שֵׁם שְׁעִיָּה
וְנֻתְּשׁוּ וְנַעֲשׂוּ שַׁמָּה וּשְׁאִיָּה
יַעַן כִּי לְרַב עֲלִילִיָּה
זָדוּ וּפָקוּ פְלִילִיָּה
כָּבַד לִבָּם כָּאָבֶן
וּלְבֵנָה הָיְתָה לָהֶם לָאָבֶן
לָכֵן נִפְּצָם כָּאָבֶן
אֵל אֲשֶׁר דְּבָרוֹ מְפוֹצֵץ אָבֶן
מִלְּלוּ כֻלָּם וְהִשְׁווּ אֹמֶר
לַחֲלֹק עַל עוֹשֵׂה כֹּל בְּאֹמֶר
נִתְגַּדַּל יוֹצֵר עַל חֹמֶר
*וְחֵמָר הָיָה לָהֶם לַחֹמֶר
סוֹד בַּחֲנִיָּתָם וּבִנְסִיעָתָם
*לְשׁוֹן שִׁבְעִים הָיָה בְשִׂיחָתָם
עַל עֲנוֹתָם נְבָלָה בִּשְׂפָתָם
*בַּעֲבוּר כֵּן נָבְלָה שְׂפָתָם
פלגה נִקְרָא דּוֹרָם
כִּי פלגו בְמִגְדָּל דִּירָם
צוּר פִּלְּגָם וּפָרַץ גְּדֵרָם
וּפַלְּגוּ זֶה עַל זֶה בְּדִבּוּרָם
*קְרִיאַת שִׂפְתּוּתָם אֲשֶׁר חָלָקוּ
*כִּקְרִיאָתָם כֵּן לָקוּ
רָגְשׁוּ וּבָעֲרוּ וְדָלָקוּ
שִׁוּוּי שָׂפָה אֶחָת
*וִישִׁיבָתָם יְשִׁיבָה אֶחָת
תָּאֲבוּ רוּם וַיִּשְׂנְאוּ תָּחַת
*וְנִתְעֲבוּ מֵרוּם וְנֻסְּחוּ מִתָּחַת


[ז2]
אֲחָדִים אֲחוּדִים אִמְרָה אַחַת אֱוִילֵי אֲדָמָה בִּזּוּ
בִּזּוּ בְּבוֹחֵן בִּטּוּיָם בְּאָמְרָם בְּנוֹת בִּירָה גְּבוֹהָה
גְּבוֹהָה גִּבְּרוּ גָּרֵי גַּיְא גִּדּוּפֵי גַּאֲוָה דִּבֵּרוּ
דִּבֵּרוּ דָּהָרוּ דָּאוּ דְּרֹךְ דְּרֹס דְּרִיסַת הַשָּׁמַיִם
הַשָּׁמַיִם הֵמָּה הִשְׁמִימוּם הוּתַל הִטָּם הֲפַכְפַּךְ וְנֹאָלוּ
וְנֹאָלוּ וְנֶאֱלָמוּ וְנֶעֱלָמוּ וְנִשְׂרָפוּ וְנִשְׁטָפוּ וְנִשְׁפְּטוּ זֹאת
זֹאת זֻלֻּת זֹמָמוּ זֹרָבוּ זוֹעָמוּ זוֹרוּ חוּץ
חוּץ חֲנִיַּת חֶמְדָּתָם חֲצַצְתָּם חֵילָם חִלֵּף טָפוּ
טְפוּ טָפָשׁוּ טָעוּ טֹרָפוּ טֻלְטְלוּ טַלְטֵלַת יָחַד
יַחַד יָעֲצוּ יָזְמוּ יוֹקֵשׁ יִתְיַצְּבוּ יִוָּסְדוּ כֵן
כֵּן כֻּלָּהַם כְּאַחַת כָּפָרוּ כנות כֹּחַ לָמוֹ
לָמוֹ לָעַגְתָּ לְשָׁעָה לְהָלִיץ לַלֵּצִים לְבוֹנֶה מִגְדַּל
מִגְדָּל מַגִּיעַ מָרוֹם מָעוֹז מְנוּסָם מֶנּוּ נוֹסָסוּ
נוֹסָסוּ נָזוֹרוּ נִתְפַּזָּרוּ נָעוּ נֹעָרוּ נֹאחֲזוֹ סָעַר
סָעַר סוּפַת סֹעַ שיחם סֵעֲפִים סָרָה עוֹנִים
עוֹנִים עֲשׂוֹת עָרְמָה עֶזְרָה עִנְיָן עִוְעִים עֻרְעֲרָה פְעֻלָּתָם
פְּעֻלָּתָם פחה פְנֵיהֶם פֶּה פּוֹצְחִים פִּלַּגְתָּם צוּר
צוּר צָפִיתָ צִפְצוּפָם צָעִיתָ צִוְחָתָם צָרַחְתָּ קוֹל
קוֹל קָרָאתָ קַנּוֹא קִיר קִרְקַרְתָּה קִנָּם קִלַּעְתָּ רֻבָּם
רֻבָּם רָדַף רוּחַ רואי רֶכֶב רוּם שַׁדַּי
*תִּעַבְתָּ תּוֹלֵי תְּקוּמָה תָּאַבְתָּ תְּלוּיֵי תְּשׁוּבָה


[ח]
מִשָּׁמַיִם לִשְׁמֵי הַשָּׁמַיִם
מִשְּׁמֵי הַשָׁמַיִם לַעֲרָפֶל
מֵעֲרָפֶל לִזְבוּלָה מִזְּבוּלָה לִמְעוֹנָה
מִמְּעוֹנָה לִשְׁחָקִים
מִשְּׁחָקִים לַעֲרָבוֹת
מֵעֲרָבוֹת לְרוּם כִּסֵּא
וּמֵרוֹם כִּסֵּא לְמֶרְכָּבָה


מִי יִדְמֶה לְךָ
מִי יִשְׁוֶה לְךָ
מִי רָאָה
מִי הִגִּיעַ
מִי יִתְלֶה רֹאשׁ מִי יָרִים עַיִן
מִי יַקְשֶׁה
מִי יָעִיז
מִי יָזִיד
מִי יְחַשֵּׁב בַּלֵּב
מִי יִגְאֶה
מִי יִגַס
מִי יַעֲרֹךְ
וּרְכוּבָךְ עַל כְּרוּב
וְדִיאָתָךְ עַל רוּחַ
וְאָרְחָךְ בְּסוּפָה
וְדַרְכָּךְ בִּסְעָרָה
וּשְׁבִילָךְ בְּמַיִם
וּשְׁלִיחוּתָךְ בָּאֵשׁ
אֶלֶף אֲלָפִים וְרִבֵּי רְבָבוֹת
נַעֲשִׂים אֲנָשִׁים
נַעֲשִׂים נָשִׁים
נַעֲשִׂים רוּחוֹת
נַעֲשִׂים זִיקִּים
נַעֲשִׂים כָּל דְּמוּת
וְעוֹשִׂים כָּל שְׁלִיחוּת


קרובה ו
[ז]
*יוֹדֵעַ מִנֶּפֶשׁ בַּהֲמוֹתָיו
חָסִיד בְּמַעֲשֵׂה טוֹבוֹתָיו
וָתִיק בַּעֲבוֹדוֹתָיו
הוֹגֶה בְּאֹמֶן עֵדוֹתָיו
דּוֹרֵשׁ אֶת אוֹתוֹתָיו
גּוֹזֵר וְאֶל מֵקִים אִמְרוֹתָיו
בָּרוּךְ בְּצֶאֱצָאֵי תּוֹלְדוֹתָיו
אֲשֶׁר לֹא מָשׁ מִתּוֹרוֹתָיו


[ח]
מַבִּיעַ תְּהִלּוֹתָיו
לְנִכְתָּר בְּעֶרֶץ קְדֻשּׁוֹתָיו
בְּסוֹד קְדוֹשִׁים
וּבִצְבָא קַדִּישִׁין


קרובה ז
[א]
אוֹהֵב מִבֵּין שְׂנוּאִים קָנִיתָ
בְּרוּאִים אוֹתוֹ הִקְנֵיתָ
גִּיהַּ בֵּין חֲשֻׁכִּים סָקַרְתָּ
דַּרְכֵי לִבּוֹ חָקַרְתָּ
הֵן כְּבַת יְחִידָה הִנְחֵיתוֹ
וּכְאָחוֹת קְטַנָּה אִחִיתוֹ
זַךְ בֵּין עֲכוּרִים כִּרְאִיתוֹ
חִנּוּךְ נערות פתיתו


יִפִּיתוֹ בְּכוֹחַ חֵילָךְ
לָכֵן בְּהַבְטָחָה נַמְתָּ לוֹ לֵךְ לָךְ


אוֹרְחוֹתֵינוּ תְּכוֹנֵן
וְלִבֵּנוּ תְּבוֹנֵן


[ב]
מֵאֲשֶׁר דַּעְתָּ גֹּדֶל עוֹשָׂךְ
נֶצַח לְמִי גָּדוֹל אֶעֱשָׂךְ
עַל כֵּן רָץ לְצֵל מַחֲסָךְ
פְּסִיעוֹתֶיךָ אַדְרִיךְ בְּיֹשֶׁר
*קִנְיָנָךְ אֲבָרֵךְ בְּעֹשֶׁר
*רִיצָתָךְ אָעִיף כַּנָּשֶׁר


שְׁמָךְ הָיָה וְיִהְיֶה
תְּבֹרַךְ וּמִבִּרְכָתִי תִּחְיֶה
תֹּקֶף בְּרָכָה בְּרוּכָה תִּהְיֶה


וְאַרְבֵּהוּ נַמְתָּ
וַאֲבָרְכֵהוּ פַּצְתָּ
וְכָמֹהוּ תְּבָרְכֵנוּ
וּבְטַל תְּחִיָּה תְּעוֹדְדֵנוּ


[ג]
יָד לְאָב נָתַתָּ
וּלְיָפְיוֹ נִתְאַוֵּיתָ
לְפָנָיו הִלַּכְתָּ
בָּאָרֶץ אֲשֶׁר הוֹלַכְתָּ
נָם מִי יִתֵּן לִי כַּיּוֹנָה אֵבֶר
וְכַנֶּשֶׁר הֶעֱלָה אֵבֶר
וּבְהַבְטָחַת סֵבֶר
לְקַחְתּוֹ מֵעֵבֶר
יַעַן תֻּכָּה לְרַגְלָךְ וּבְצֶדֶק קָרָא
עַל כֵּן לְרַגְלוֹ צֶדֶק הֻקְרָא
יוֹפִי בִרְכָתוֹ לָרוֹב בֵּרַכְתָּ
*וְזֶרַע בְּרָכָה מֵעֵבֶר לָקַחְתָּ


[ד]
וּמֵאֹפֶל וּמֵחֹשֶׁךְ נָגַהּ וְזָרַח
צַלְמֵי אָבִיו כִּתֵּת וְשִׁבֵּר
*בְּבִטָּחוֹן אֲשֶׁר פִּיךָ דִּבֵּר
יְדָעָךְ מְעַט נוֹדַעְתָּ לוֹ הַרְבֵּה


[ה]
אָז בֶּן שָׁלוֹשׁ שָׁנִים הָיָה אֵיתָן
הָיָה מְפַתֶּה לַבָּא צֶלֶם מֶנּוּ לָקַחַת
וְאַתָּה טוֹב מֶנּוּ כִּי תִּשְׁמַע וּתְדַבֵּר
*וְתֹבֵא לְעָשׂוּי בִּידֵי אָדָם
יָחִיד הָיָה וְיִחוּדָךְ הִכִּיר


[ו]
בְּכֻלָּם נֶאֱמַן לֵב לָךְ מָצָאתִי
*זָנַח בֵּית אָבִיךָ וּמוֹלַדְתָּךְ וְאַרְצָךְ
וּבְאַרְצִי כְּאָב לְבֵן אֶרְצָךְ
טַעַם זֶה אֲשֶׁר נַמְתִּי לָךְ
רַעְיָתִי אֲחוֹתִי קוּמִי לָךְ


לָכֵן מִמָּךְ אָקִים לִי גּוֹי גָּדוֹל
*מֵאוּר כַּשְׂדִּים הוֹצֵאתִיךָ
כִּי כְּשׁוֹשָׁן בֵּין חוֹחִים מְצָאתִיךָ
שׂוֹם אָשִׂים עַל כָּל אֵימָתָךְ כְּלַיִשׁ
עִמָּדִי אֲעִיפָךְ כְּעַיִט
וְאַנְהִיגָךְ לִי כָּאֳנִי שַׁיִט


פָּתַחְתִּי לָךְ שַׁעַר צֶדֶק
*וּפָשַׁטְתִּי לָךְ יְמִינִי מְלֵאָה צֶדֶק
צָמַח צִדְקָךְ וְנָמוּ אֵילֵי צֶדֶק
*מִי הֵעִיר מִמִּזְרָח צֶדֶק
קְרָאתִיךָ מִקְצוֹת הָאָרֶץ
וְקֵרַבְתִּיךָ מִמֶּרְחַקֵּי אָרֶץ
רְעֵה אֱמוּנָה וּשְׁכֹן אָרֶץ
בְּטַח בְּמִבְטָח כָּל קַצְוֵי אֶרֶץ
שִׁמַּעְתִּיךָ דִּבּוּר קָדְשִׁי
*וְעַל שְׁמָךְ אוֹסִיף אוֹת מִשֵּׁם קָדְשִׁי
תִּקַּפְתִּיךָ בִּזְרוֹעַ קָדְשִׁי


[ז1]
אָב לְכָל אֻמּוֹת אֲיַחֲסָךְ
*בִּרְיָה חֲדָשָׁה אֶעֱשָׂךְ
גֶּוְךְ אֲשֶׁר מֵאֵשׁ נֶחֱסָךְ
*דַּע כִּי הֶעֱבַרְתִּיךָ בַּסָּךְ
זֹרַז וְרָץ לִמְנוּסָךְ
יִרְאֶה וּמוֹרָא עֲמָסָךְ
*כְּנַמְתָּה לוֹ אָנֹכִי מַחֲסָךְ
מִנֶּשֶׁק בְּמָגִנִּי אֲכַסָּךְ
עיר אֲבָרֵךְ כִּסְלָךְ וְכִיסָךָ
קֵרַבְתּוֹ לִמְסוֹסָךְ
*רִוִּיתוֹ מֵרֶקַח עֲסִיסָךְ
תִּרְגַּלְתּוֹ בְּבִרְכַּת טִכּוּסָךְ.


[ז2]
בְּרָכָה אֲשֶׁר אֵין כְּעֶרְכָּהּ
בְּרָכָה בְּלִי חֶסְרוֹן בָּהּ
בְּרָכָה דֵּי בְּלִי דַּי
בְּרָכָה הֱיוֹת לְאַב הָמוֹן
בְּרָכָה וַדַּיי עוֹד וְעוֹד
בְּרָכָה זְכוּרָה בְּכָל זְמַן
בְּרָכָה חֲנוּנָה אַהֲבַת חָסֶד
*בְּרָכָה טְעוּנָה רוֹב טוֹב
*בְּרָכָה יְשָׁרָה בְּאֵין יָגָע
בְּרָכָה כְּלוּלָה בְּבִרְכַּת כֹּל
בְּרָכָה לוֹ וְגַם לְזַרְעוֹ
בְּרָכָה מוֹתֶרֶת וְיִתְרוֹן מוֹסֶפֶת
*בְּרָכָה סְמוּכָה מִלּוּי שָׂפֶק
בְּרָכָה עֶצֶב אֵין עִמָּהּ
בְּרָכָה רְצוּפָה שֹׂבַע רָצוֹן
בְּרָכָה תְּרוּפָה וְגַם תְּחִיָּה


[ח]
עוֹמֶדֶת לָעַד
נִצֶּבֶת עֲדֵי עַד
וְקַיֶּמֶת לְעוֹלָם
לֹא בוֹצֶרֶת וְלֹא מַעֲצֶּבֶת
מִי יַחֲסִיר מִי יַכְחִישׁ
וְאַתָּה ה' בֵּרַכְתָּ בְּפִיךָ
*אִמַּצְתָּ בִּימִינָךְ
וְהוֹצֵאתָ בְּכֹחָךְ
וְלִוִּיתָ בִּכְבוֹדָךְ
נִצָּב בַּשָּׁמַיִם
וּבָרוּר בְּמַלְאָכֶיךָ
רָצִים כְּבָרָק
וְקוֹרְאִים הֲמֻלָּה


קרובה ח
[א]
טָח עֲלֵיהֶם אֹפֶל
כִּסָּה עָלֵימוֹ עֲרָפֶל
*לְהַפִּילָם עִם אַמְרָפֶל


בְּכָל צָרָה וְצוּקָה
אֵלֶיךָ אֶצְעָקָה
*בְּמָגִנָּךְ לָנוּ הַצְדִּיקָה


[ב]
מֵעוֹלָם מַשְׁבִּית מִלְחָמוֹת
*נִקְרֵאתָה אִישׁ מִלְחָמוֹת
עֲנוֹת לְכָל קוֹרֵא לְמַהֲלֻמּוֹת
צִינִי חִצֶּיךָ בִּרְקֵי אֵשׁ
רְדָפָם וְלֹא הִתְיָאֵשׁ


[ז]
עֵת שָׁלוֹם וְעֵת מִלְחָמָה
פַּצְתָּה אֲנִי שָׁלוֹם וְהֵמָּה לַמִּלְחָמָה
צָרִים שׂוֹנְאֵי שָׁלוֹם וְאוֹהֲבֵי מִלְחָמָה
קָרָא בְּסֵפֶר מִלְחָמוֹת וְצֵא לְמִלְחָמָה
רָם בְּהִלָּחֲמָּךְ בְּיוֹם מִלְחָמָה
שְׁלַח לָנוּ תְּחִלָּה מְשׁוּחַ מִלְחָמָה
תַּצְמִיחַ צֶמַח צוֹמֵחַ בְּעוֹנַת מִלְחָמָה
אוֹמֵר קוּמוּ וְנָקוּם עָלֶיהָ לַמִּלְחָמָה
וְנֹאמַר ה' גִּבּוֹר מִלְחָמָה


[ח]
כִּי לָךְ ה' הַגְּדֻלָּה
וְלָךְ הִיא הַגְּבוּרָה
וְלָךְ נָאֶה מֶמְשָׁלָה
וְלָךְ יֶאֱתֶה הַמְּלוּכָה
וְלָךְ מְיֻסֶּדֶת הַקְּדוֹשָׁה
גְּדוֹל גְּדוֹלִים
גִּבּוֹר גִּבּוֹרִים
מוֹשֵׁל מוֹשְׁלִים
מֶלֶךְ מְלָכִים
קְדוֹשׁ קְדוֹשִׁים


קרובה ט
[א]
אָב לִבּוֹ כְּלִבָּךְ מָצָאתָ
בְּטֹהַר לִבּוֹ כְּלִבּוֹ לוֹ הִמְצֵאתָ
גַּאֲוַת חַרְבּוֹ בְּכָל צַר הִמְצֵאתָ
דִּבְרֵי חֲסִידוּתוֹ מִצִּיתָה


הַמִּמִּלְחָמָה אַחַר הוּבָא
וַדַּיי הִרְהוּרִים בְּלִבּוֹ חֻבָּא
זֵדִים אֲשֶׁר קִטֵּל בְּדָן וּבְחוֹבָה
חָרַד פֶּן יֵחָשֶׁב לוֹ חוֹבָה


טַעַם הֲשֵׁיבוֹתוֹ בַּעֲתִירָה 
יוֹפִי רֹב שָׂכָר לָךְ אוֹתִירָה
כִּי דָּמָם תַּרְתִּי לָךְ לְהַתִּירָה
לָךְ אָנֹכִי מָגֵן אַל תִּירָא


אָדָם בִּדְמוּת צַרְתָּ
וּבְצֶלֶם צִיַּנְתָּה
מַגֵּן עַם זוּ יָצַרְתָּ


[ב]
מָה יִתְרוֹן לִי אָב נִתְחַנָּן
נַפְשִׁי עֲגוּמָה וְלִבִּי מִתְאוֹנָן
שִׂמְחָה בְלִבִּי מָה יְרֻנַּן
עֵץ סְרָק אָנֹכִי וְלֹא רַעֲנָן
פָּעֳלִי מָה בְּכָל יְקָרִי
צִיץ עִקָּרִי עֲקָרִי בִמְקוֹרִי
קִנְיַן בִּרְכָתִי יִירַשׁ אֲרוּרִי
רֵיק אִם אֶפְנֶה וַעֲרִירִי


שֵׁם צֶדֶק יֶשׁ לִי
שֶׁתֶל צֶדֶק אֵין לִי
תַּתִּי לָךְ וְנָתַתָּה לִי
מָה אֶתֶּן לָךְ וּמָה תִּתֶּן לִי


אָזְנֶיךָ קַשּׁוּבוֹת
לְכָל מַחֲשָׁבוֹת
*מַטְלִיל תֶּחִי בְּרוּחוֹת נוֹשְׁבוֹת


[ג]
*יָהּ מַאֲמָרוֹת עֲשָׂרָה חָתַכְתָּ
וּבִלְשׁוֹנוֹת עֲשָׂרָה נְבוּאָה קָרָאתָ
*נְבוּאָה חֲזוֹן צִוּוּי דִּבֵּר אֲמִירָה
*הַטָּפָה מְשַׁל מְלִיצָה מַשָּׂא חִידָה
*יְקָר לְאֵיתָן אָז יִדַּעְתָּ
כִּי בִשְׁלֹשֶׁת הַיְקָרִים שֶׁבָּהֶם לוֹ נוֹדַעְתָּ
יִדּוּעַ דִּבֵּר וְאוֹמֵר וְחָזוֹן
*לְדַבֵּר וְלוֹמַר לִשְׁמוֹעַ וְלֶאֱזֹן


[ד]
לְאָב עַד לֹא חָז מַחֲזֶה
וְהֵבִין בְּכָל מַעֲשֶׂה
נִרְאֵיתָ בַּמַּחֲזֶה
וְנִהְיֵיתָ לוֹ מַחֲסֶה
וַאֲשֶׁר הִרְהֵר בַּלֵּב
וְחִשֵּׁב בַּכְּלָיוֹת
יִדַּעְתּוֹ חוֹקֵר לֵב
וּבוֹחֵן כְּלָיוֹת
מֵאֲשֶׁר נִתְיָרָא
נַמְתָּה לוֹ אַל תִּירָא
וּבְדָבָר אֲשֶׁר נֻהַם
בּוֹ בְדָבָר נֻחַם
וּבְאֹמֶר כִּי נִתְחַשַּׁב
בּוֹ בְּאוֹמֶר נִתְיַשָּׁב
אָנֹכִי מָגִנָּךְ
מִי יַמְנִּנָךְ
*אָנֹכִי מַחֲזִיקָךְ
מִי יַזִּיקָךְ
אָנֹכִי מַשְׂכִּירָךְ
מִי יַחְסִירָךְ
הִבְטַחְתּוֹ קָדוֹשׁ


[ה]
אֲשֶׁר בְּרַחֲמִים וּבְדִין חֲנַנְתּוֹ בְּכָל מַתָּנָךְ
בְּכֵן פָּץ אִם אֵין לִי
בְּרַחֲמִים תֵּן לִי
וְנָם אִם יֶשׁ לִי
בְּדִּין יִנָּתֶן לִי
גָּעָה מָה תִּתֶּן לִי
וְיֵשׁ לִי וְאֵין לִי
מוֹלִיד יֶשׁ לִי
וְיֶלֶד אֵין לִי
דֵּי שָׂכָר טוֹב בַּכֹּל נָתַתָּה לִי
וּשְׂכַר פְּרִי הַבֶּטֶן לֹא נָתַתָּה לִי
הֲלוֹא מָה יִתְרוֹן לִי
בְּכָל עֲמָלִי
*אִם בֶּן אָחִי אוֹ בֶן בֵּיתִי
*יוֹרֵשׁ אוֹתִי
וְנַמְתָּ לוֹ אַל תִּירָא לֹא מִזֶּה וְלֹא מִזֶּה
לֹא יִירָשָׁךְ לֹא זֶה וְלֹא זֶה
זָחַל וְעָרַג
עַל אֲשֶׁר הָרַג
פֶּן דָּמָם תִּדְרֹשׁ
חָרַד פֶּן יִהְיֶה צַדִּיק בֵּינֵיהֶם
אוֹ נֵר עָתִיד לַעֲמֹד מִבֵּינֵיהֶם
טַעַם הֲשֵׁבֹתוֹ אַל תְּהִי צַדִּיק הַרְבֵּה
רְשָׁעִים הִכְחַדְתָּ שְׂכָרָךְ הַרְבֵּה
יְרֵאָךְ כְּחָכָם יָרֵא וְסָר מֵרָע
וּבְכָל רַע אֲשֶׁר יָרָא טוֹב מִפִּיךָ בֻשַּׂר


[ו]
אֶלֶף הַמָּגֵן לְאָב תָּלִיתָ
וְעַל מָגִנֵּי אֶרֶץ עִלִּיתָ
בְּמָגֵן אֲשֶׁר אוֹתוֹ בֵרָכְתָּ
בְּמָגֵן אַבְרָהָם נִתְבָּרַכְתָּ
*וּמָגֵן יֶשְׁעָךְ לוֹ נָתַתָּ
דָּגוּל בְּעֵת אֵלָיו נִרְאֵיתָ
*כִּי לֹא הֵלִין שְׂכַר שָׂכִיר אִתּוֹ
וּלְשַׁלֵּם לוֹ מַשְׂכֻּרְתּוֹ
לְהוֹדִיעוֹ כִּי עֲרִירִי לֹא הוֹלֵךְ
*חָז צִדְקוֹ לְפָנָיו מְהַלֵּךְ
בְּצֶדֶק אֲשֶׁר לְפָנָיו יְהַלֵּךְ
טָרוּחַ עֲלֵי יְרֻשָּׁתוֹ
*פֶּן לְזָר תִּהְיֶה מוֹרַשְׁתּוֹ
יִדַּעְתּוֹ מֵרֵאשִׁיתוֹ
כִּי בְאַחֲרִיתוֹ
בְּנוֹ יִירַשׁ אוֹתוֹ
כְּבוֹדָךְ עָלָיו גִּלִּיתָ
*וְכֹבֶד אָזְנוֹ גָּלִיתָ
לַעֲנוֹת אֲשֶׁר הָג פִּיו הִמְגַּדְתָּ
*בְּטוֹבוֹת אֲשֶׁר בְּפִיךָ לוֹ הִגַּדְתָּ
מֵרֹאשׁ צוּרִים צוּר חַצַּבְתּוֹ
וּמֵרֹאשׁ אֲמָנָה מַאֲמִין הִצָּבְתוּ
נְוֵה מְרוֹמִים חוּצָה הוֹצֵאתוֹ
*וּצְבָא כּוֹכָבִים הִצְפֵּיתוֹ
*סַחְתָּה לוֹ כֹּה יִהְיֶה זַרְעָךְ
שְׁלוֹשִׁים כְּעֶרְכָּךְ מִגִּזְעָךְ
*עֲדֵי עַד נֵרָךְ לֹא יִדְעָךְ
*אֲשֶׁר הֵאַרְתָּה בְּמַדָּעָךְ


פְּלָאוֹת הִפְלֵאתָה לְמַיְמִינָךְ
*וְחָשַׁבְתָּה צְדָקָה לְמַאֲמִינָךְ
אֲשֶׁר הִקְנֵיתָה קִנְיָנָךְ
רַחֲמִים מִשֶּׁלָּךְ אֶתֵּן לָךְ
וְצֶדֶק בִּשְׁמָךְ אֶקְרָא לָךְ


*שְׁמוּעָה טוֹבָה לְאָב שִׁמַּעְתָּה
וּמִשְּׁמוּעָה רָעָה אוֹתוֹ שִׁמַּרְתָּה
תְּשׁוּרַת שִׁלֵּשִׁים מֶנּוּ שַׁעְתָּה
*וּמִשָּׁלִישִׁים אוֹתוֹ הוֹשַׁעְתָּה


[ז1]
אַל תִּירָא
אָנֹכִי תּוֹחַלְתָּךְ
אַל תִּשְׁתָּע
אָנֹכִי שׁוֹמְרָךְ
אַל תִּרְעַד
אַל תְּקַנֵּא
אָנֹכִי קוֹנָךְ
אַל תֵּצָּר
אָנֹכִי צוּרָךְ
אַל תִּפְחַד
אָנֹכִי פּוֹדָךְ
אַל תַּעֲרוֹץ
אָנֹכִי עִמָּךְ
אַל תִּסְמַר
*אָנֹכִי סוֹמְכָךְ
*אַל תָּנוּד
אָנֹכִי נוּחָךְ
אַל תִּמּוֹג
אָנֹכִי מָגִנָּךְ
אַל תִּלְאֶה
*אָנֹכִי לִוּוּיָיךְ
אַל תִּכְעַס 
אֲנִי כּוֹסָךְ
אַל תֵּחַת
אָנֹכִי יִשְׁעָךְ
אַל תְּטֹרַף
אָנֹכִי טוּרָךְ
אַל תֶּחֱלֶה
אָנֹכִי חֵילָךְ
*אַל תִּזְחַל
אָנֹכִי זְרוֹעָךְ
אַל תְּהוֹלַל
אָנֹכִי הִלּוּלָךְ
אַל תִּדְאַג
אָנֹכִי דִּגְלָךְ
אַל תָּגָר
אָנֹכִי גּוֹאֲלָךְ
*אַל תְּבֹהַל
אָנֹכִי בּוֹרְאָךְ
*אַל תאפל
אָנֹכִי אוֹרָךְ


[ז2]
*שְׂכָרָךְ בָּאֵשׁ אֲשֶׁר בָּאתָ
*הַרְבֵּה מְאוֹד בְּגֵרִים אֲשֶׁר דִּבַּקְתָּ
*הַרְבֵּה מְאוֹד בִּזְכוּת אֲשֶׁר חִשַּׁבְתָּ
הַרְבֵּה מְאוֹד בְּכֹחַ אֲשֶׁר לִבַּבְתָּ
*שְׂכָרָךְ בַּמְּלָכִים אֲשֶׁר נָצַחְתָּ
הַרְבֵּה מְאוֹד בְּשִׂיחַ אֲשֶׁר עָנִיתָ
שְׂכָרָךְ בְּפוֹשְׁעִים אֲשֶׁר צִדַּקְתָּ
*הַרְבֵּה מְאוֹד בְּקֹשֶׁט אֲשֶׁר רִבִּיתָ
שְׂכָרָךְ בִּשְׁבוּעָה אֲשֶׁר שָׁמַעְתָּ
הַרְבֵּה מְאוֹד בִּתְּנָיִם אֲשֶׁר תָּבַעְתָּ


[ח]
*שְׂכָרָךְ בְּדִין
הַרְבֵּה מְאוֹד בְּרַחֲמִים
כִּי אֱלֹהִים דִּין
וַה' רַחֲמִים
*בּוֹ קִדַּשְׁתָּה שְׁמָךְ בְּדִין
וּבוֹ נִתְקַדַּשְׁתָּה בְּרַחֲמִים
כִּקְדֻשַּׁת עֶלְיוֹנִים


קרובה י
אֵם כְּיוֹנָה בְּחַגְוֵי סֶלַע
בִּטְנָהּ בִּהְיוֹת חָסוּם כְּסֶלַע
דַּלְתֵי רַחְמָהּ לִפְתֹּחַ בְּסֶלַח
הָיְתָה כְמוֹ גַּן נָעוּל
זָעֲקָה וְדָפְקָה כַּפּוֹת הַמַּנְעוּל
חַנּוּן לְחוֹנְנָהּ מִבַּעֲלָהּ עוּל
טֹהַר וָקֹדֶשׁ מֻלְּחָה לוֹ
*יְמוֹת שְׁנוֹת עֶשֶׂר מִלְּאָה לוֹ
כְּחָכְמוֹת נָשִׁים פָּעֲלָה לוֹ
לְהַצְדִּיק כִּי לֹא יָלְדָה לוֹ
*חָתוּם עַל לֵב
לֹא תִּשָּׁכַח מִלֵּב
לְמַגֵּן בְּנֵי בָרֵי לֵב


[ב]
מִמִּשְׁפַּחְתִּי אֵין לִי בּוֹנֶה
נָא מִשִּׁפְחָתִי אוּלַי אִבָּנֶה
*סָחָה יִסְכָּה לְאָב בְּמַעֲנֶה
עַד גַּם אֲנִי איבן בַּמַּחֲנֶה


פְּקֻדַּת שָׁלוֹם וְשָׁלֵו
*צַדִּיק עִמִּי לאי שליו
קֵץ קִנֵּאתִי עַד יַשְׁלֵם
רְצוֹן פָּעֳלִי עַד יְשַׁלֵּם
שָׁמַע אָב לִתְחוֹלֶלֶת
*שמה לִמְצוֹא תּוֹחֶלֶת
תַּנּוֹתָהּ לוֹ עֵת לָלֶדֶת
תַּחַת כִּי נֶעֱצַרְתִּי מִלֶּדֶת


פִּנָּה מְעֻלָּה
תְּשִׂימֶנּוּ עַד לְמַעְלָה
וְנִחְיֶה בְּטַל זִילַת מַעְלָה


[ג]
*יָהּ לְאֵשֶׁת אֵיתָן צִיּוֹן הִשְׁוִיתָה
בְּנִסּוּי וּמַסָּה אֲשֶׁר עָלֶיהָ שִׁוִּיתָה
נֹאמַר עַל שָׁרָה לֹא יָלָדָה
וְנֶאֱמַר עַל שָׂרָתִי לֹא יָלָדָה
יוֹשֶׁבֶת עֲקֶרֶת הַבַּיִת
יָשְׁבָה בְּעִקָּר בָּיִת
*כֵּן תּוֹשִׁיב בְּיַרְכְּתֵי בָיִת
נֶעֱקֶרֶת מִבָּיִת
יְפֵה נוֹף הַיְּקָרָא
*אֲשֶׁר פִּיךָ אֵם קָרָא
רׇנִּי עֲקָרָה
עַל בָּנַיִךְ יִקְרָא


[ד] מַתִּיר אֲסוּרִים הַתֵּר אֲסוּרַי
וְרַפֵּא יִסּוּרַי
צְעָקָה שָׂרַי
*לוּ לֹא נוֹצַרְתִּי
כִּי נֶעֱצַרְתִּי
מָה נֶחֱקַרְתִּי
כִּי נֶעֱקַרְתִּי
אִם מִמֶּנִּי הִיא כִּי לֹא אוֹלִיד
*וְאִם מֵאִישִׁי הִיא כִּי לֹא מוֹלִיד
יָבוֹא נָא אֵל אֲמָתִי וְאֵדַע מִי מוֹלִיד
בִּטְחָה בִּתְפִלָּה
*וְלֹא טָחָה תִּפְלָה
שָׂם קֵץ לְכָל תִּכְלָה
רַחֲמֶיךָ לֹא תִּכְלָא מִמֶּנִּי


[ה]
אַבְרָם וְשָׂרַי בְּהַבְטָחָה חָסוּ
בְּכָל נֶפֶשׁ אֲשֶׁר בְּחָרָן עָשׂוּ
בְּיוֹצֵר כּוֹל גָּלוּ
וּמֵאַרְצָם גָּלוּ
כִּי שְׂכַר נְפָשׁוֹת
אֶתְנַן נְפָשׁוֹת
גְּדוֹלוֹת נוּסוּ
וּגְבוּרוֹת לֹא נִסּוֹ
בְּעֵת אֲשֶׁר אִחֵרוּ
וּלְהוֹלִיד לֹא מִהֵרוּ
דַּרְכָּם לִבְחֹן וְלִבְדּוֹק
וּפָעֳלָם לִצְרוֹף וּלְנַסּוֹת
אִם עָמְדוּ בְמֵימֵיהֶם
עַד זִקְנַת יְמֵיהֶם
הָיָה פוֹעֲלָם
שָׂמֵחַ בְּמִפְעָלָם
מִתְאַוֶּה לְפִלְלָם
וּלְתַחֲנוּנֵי מִלְּלָם
וּפֶן עַל בַּעֲלָהּ תִּתְרַפֵּק
נֶחְשָׁב כִּי לֹא תִּתְאַפֵּק
וּפֶן תִּתְפַּנֵּק
עֻכְּבָה מִיּוֹנֵק
זֹאת הָיְתָה שָׂרָה שָׂרַי וְאַבְרָהָם אַבְרָם
*וּמַזָּלָם מְעַכְּבָם עַד חָפֵץ אֵל רָם
חִלֵּף שְׁמוֹתָם
וְחִדֵּשׁ נְשַׁמּוֹתֶם
*וְכִפֶּר אַשְׁמוֹתָם
לְבָנוֹת שׁוֹמְמוֹתָם
טַעַם כֹּה יִהְיֶה
הָבְטַח הָיוֹ יִהְיֶה
בְּלִבּוֹ כָבַשׁ
*וְעָצְבּוֹ חֻבַּשׁ
יַעַן כִּי שָׂרָי
לֹא נִתְבַּשְּׂרָה
עֲצָרַנִי סִפְּרָה
וּלְיֶשַׁע סִבְּרָה


[ו]
אֲשֶׁר נִמְשְׁלָה בַּעֲרֵמַת בֶּטֶן
וְיָבְשָׁה בַּבֶּטֶן
וְצָמְקָה בְעֶטֶן
בְּעֵת טָהֲרָה מִלַּצְבּוֹת בֶּטֶן
נֶחְנְנָה שְׂכַר פְּרִי הַבָּטֶן
גּוֹרַל עָלְתָה לְאַבְרָם חֶבֶל
עוֹדָם בִּמְעֵי אִמָּם הֶבֶל
דֵּי יְגִיעָם לֹא הָיָה לְהֶבֶל
כִּי הַיַּלְדוּת וְהַשַּׁחֲרוּת הָבֶל
הָיְתָה נַחֲלַת אָבוֹת בְּהוֹן וָבָיִת
וּשְׁתוּלָה בְיַרְכְּתֵי הַבַּיִת
וְהִיא הָיְתָה עִקָּר הַבַּיִת
וְיוֹשֶׁבֶת עֲקֶרֶת הַבַּיִת
זְנוּחָה מְיֹאָשָׁה הָיְתָה מִבָּנִים
רְטוּשָׁה כְּאֵם עַל בָּנִים בְּלִי בָנִים
חָלָב בְּסוֹף הֵינִיקָה בָנִים
כִּי נַחֲלַת ה' בָּנִים
טוֹב פָּעֳלָהּ כְּבַעֲלָהּ זָרָח
וְזָרְעָה לִצְדָקָה כְּמוֹ זָרַע
יַעַן טַהֲרָה מִזָּרוּת זֶרַע
צְדָקָה וְנִקְּתָה וְנִזְרְעָה זֶרַע
כְּבוּדָּה הָיְתָה וּמְיֻקֶּרֶת
טְעוּנָה עַל גַּפֵּי מְרוֹם קָרֶת
לְמַעַן לְחַנֵן הָיְתָה מְעֻקָּבֶת
אֲבָל לְהוֹלִיד נֻקְּרָה בְמַקֶּבֶת
*מִלֶּדֶת נָמָה הִנֵּה נָא עֲצָרַנִי
לוּ לֹא בִּמְעֵי יוֹלֶדֶת יְצָרַנִי
נָא מִנְּעוּרַי רַבַּת צְרָרוּנִי
*כִּצְרוֹר הַמֹּר צְרָרַנִי
שָׂרַת הָיְתָה עַל כָּל בִּרְיָה
וְלֹא סָרַת בְּכָל דְּבַר עֶרְיָה
*עֲצוּרָה הָיְתָה בִּפְרִיָּה וּרְבִיָּה
עַד פָּרְחָה כְּגֶפֶן פֹּרִיָּה
פִּיהָ פָּתְחָה בְּחָכְמָתָהּ
אֲשֶׁר לְבִנְיַן בֵּיתָהּ הָיְתָה כְמִיהָתָהּ
צָרָה אִמְּצָה וְכָבְשָׁה חַמָּתָהּ
וְלֹא רָעָה עֵינָהּ בַּאֲמָתָהּ
קִנְאָה אָכְלָה לִבָּה מֵעֹצֶב
וְהָיָה לָהּ מוֹתָר בְּכָל עֶצֶב
רוּחָהּ קָפְדָה מִקֹּצֶר
עַד לְתִשְׁעִים נִתַּן לָהּ קָצֶב
שָׁמְעָה הוֹנָיוֹת וְשָׁתָקָה
איפה צדקה וְנַפְשָׁהּ שָׁחָקָה
תַּתָּה לָהּ אֶתְנַן עַל אֲשֶׁר נֶעְשָׁקָה
וּבְאַחֲרִית וְתִקְוָה נֶחֱשָׁקָה


[ז]
הִנֵּה נָא נֶאֱלַמְתִּי מֵאֹמֶן
הִנֵּה נָא נִבְלֵיתִי מִבֵּן
הִנֵּה נָא נִגְרַעְתִּי מִגֶּזַע
הִנֵּה נָא נִדְחֵיתִי מִדֶּגֶל
הִנֵּה נָא נֶהֱמַמְתִּי מֵהוֹד
הִנֵּה נָא נֻתַּצְתִּי מִוָּלָד
הִנֵּה נָא נִזְרֵיתִי מִזָּרַע
הִנֵּה נָא נֶחְדַּלְתִּי מֵחֹתֶל
הִנֵּה נָא נִטְרַפְתִּי מַטַּף
הִנֵּה נָא נִתְיָאַשְׁתִּי מִיּוֹנֵק
הִנֵּה נָא נִכְרַתִּי מִכָּאן
הִנֵּה נָא נִלְחַצְתִּי מלח


קרובה יא
[ה]
אַשְׁרֵי מוֹאֲסֵי עָרְלָה
וּבוֹחֲרֵי מִילָה
כִּי מְאוּסָה עָרְלָה
וּבְחוּרָה מִילָה
בְּכָל מִצְווֹת אֲשֶׁר עָשׂ אָב וְהוּא בְעָרְלָתוֹ
לֹא נִמְצָא שָׁלֵם עַד שֶׁמָּל עָרְלָתוֹ
גַּם בְּעֵת נִגְזַר עָלָיו כִּי יִגְזֹר
צָג תָּמֵהַּ מֵאֵיזֶה אֵבֶר לִגְזֹר
דֵּעָה הִשְׂכַּלְתּוֹ לְהָבִין מֵעֵץ הַשָּׂדֶה
כִּי הָאָדָם הוּא עֵץ הַשָּׂדֶה
הערלת הָעֵץ מִמְּקוֹם פֵּרוֹתָיו
וְעָרְלַת אָדָם מִמְּקוֹם פֵּרוֹתָיו


[ז]
בְּאַיַּת אִתּוֹ אִמַּנְתָּה
אִזַּרְתָּה אוֹתוֹ אִלַּפְתָּה
בְּרִית בִּבְשָׂרוֹ בֵּרַרְתָּה
בָּהּ בּוֹ בָרַרְתָּה
בְּרִית גִּוְיוֹ גָּזַרְתָּה
גְּאוֹן גְּזָרִים גִּזַּרְתָּה
בְּרִית דוברו דִּבַּרְתָּה
דְּרוֹר דָּלִיּוֹתָיו דִּבַּקְתָּה
בְּרִית הוֹדוֹ הִדַּרְתָּ
הִיא הִלּוּכוֹ הִשְׁוֵיתָה
בְּרִית וִעוּדוֹ וִתַּקְתָּה
וֶסֶת וְרָדָיו וִעַדְתָּה
בְּרִית זְכוּתוֹ זִמַּנְתָּה
זַרְעוֹ זֹאת זָבַדְתָּ
בְּרִית חָלְיוֹ חִתַּלְתָּה
חוֹתַם חַיִּים חָקַקְתָּ
בְּרִית טָהֳרוֹ טָבַעְתָּ
טֵרוּף טִלְטוּלוֹ טָעְתָּה
בְּרִית יְרֵכָיו יִחַדְתָּה
יָדְךָ יָדוֹ ישרת
בְּרִית כְּבוֹדוֹ כָּרַתָּה
כְּלוּלָיו כֵּן כָּתַבְתָּה
בְּרִית לוֹ לִמַּדְתָּה
לְנִינָיו לָעַד לִוִּיתָה
בְּרִית מֶנּוּ מַלְתָּה
מוּם מִגּוּפוֹ מָנַעְתָּה
בְּרִית נִצְחוֹ נָתַתָּה
נֶצַח נוֹרָאוֹת נוֹסַסְתָּה
בְּרִית סִימָנוֹ שַׂמְתָּה
סוֹד סֶלָה סָדַרְתָּ
בְּרִית עִמּוֹ עָשִׂיתָ
עַד עוֹלָמִים עֵרַסְתָּה
בְּרִית פִּלְאוֹ פָּעַלְתָּ
פֶּקֶד פְּרִי פָּתַחְתָּה
בְּרִית צִיּוּנוֹ צַרְתָּה
צְבִי צְדָקָה צָפַנְתָּה
בְּרִית קִיּוּמוֹ קוֹמַמְתָּ
קֶדֶם קוֹל קָרָאתָה
בְּרִית רִשּׁוּמוֹ רִבִּיתָה
רִצּוּי רֵיחוֹ רָוִיתָה
בְּרִית שְׁלוֹמוֹ שָׁעְתָּה
שְׁבָח שְׁמוֹ שִׁבַּחְתָּה
בְּרִית תֻּמּוֹ תָּתָּה
תְּחִי תּוֹלְדוֹתָיו תִּרְגַּלְתָּה


[ח]
בִּימִינוֹ תָּמַכְתָּה
וְעָרְלָתוֹ חָתַכְתָּה
וּבְרִיתוֹ כָּרַתָּה
וּמִלָּתוֹ פָּרַעְתָּה
וְדָמָיו הִדַּחְתָּה
וּכְאֵב אוֹתוֹ שִׁעְשַׁעְתָּה
וְרִפְיוֹנוֹ חִזַּקְתָּה
וְצַעֲרוֹ רִפִּאתָה
וְעִמּוֹ קִיַּמְתָּ
וְחֹק לוֹ חָקַקְתָּה
וְהִתְנֵיתָה וְהִבְטַחְתָּה
וְגָזַרְתָּה וְנִשְׁבַּעְתָּה
מֵעַתָּה אוֹהֲבִי אַתָּה
כִּי בְּיוֹם אֲשֶׁר אוֹתוֹ מַלְתָּה
שִׂמְחָה הָיְתָה לְפָנֶיךָ
וְחֶדְוָה בִּמְקוֹם מַחֲנֶיךָ
וְגִילָה בֵּין מַלְאָכֶיךָ
וְנָמוּ זֶה לָזֶה סֹלּוּ לָאֵל
וְעִלְזוּ לְפָנָיו בְּחֵיל
הַמְסַלְּדִים תָּמִיד בְּחִילָה
וּמְסַלְסְלִים יַחַד בְּגִילָה
וּפוֹתְחִים פִּיהֶם בְּטָהֳרָה
וְעוֹנִים לָז לְלָז בִּקְדֻשָּׁה


[ט]
בְּבִטָּחוֹן וּבְאֹמֶן וּבְשֵׁמַע נִגְרָר לָךְ אָב
וּבָנָיו יַעֲנוּ וְיֹאמְרוּ
קָדוֹשׁ מִבּוֹטְחֵי בָּךְ
קָדוֹשׁ מִמַּאֲמִינֵי בָּךְ
קָדוֹשׁ מִשּׁוֹמְעֵי לָךְ
קָדוֹשׁ בֶּן אַרְבָּעִים שָׁנָה בָּטַח בָּךְ וְגָלָה
קָדוֹשׁ בֶּן שִׁבְעִים וַחֲמִשָּׁה הֶאֱמִין בָּךְ וְהָלַךְ
קָדוֹשׁ בֶּן תִּשְׁעִים וָתֵשַׁע שָׁמַע לָךְ וָמָל


קרובה יב
[ה]
אָז בְּגָלוֹתָךְ לוֹ חֹק מִילָתוֹ
גִּלָּה לְאוֹהֲבָיו סוֹד מִילָתוֹ
בְּכָל אִמְרֵי פִיךָ לֹא הָיָה מַמְרֶה
וְנִמְלַךְ בְּאֶשְׁכּוֹל עָנֵר וּמַמְרֵא
גְּבֹהָה גְּבֹהָה אֶשְׁכֹּל וְעָנֵר עָנוּהוּ
וְעַל חֲתִיכַת בְּשָׂרוֹ הוֹנוּהוּ
דַּעַת עִטָּה וּטְעֵם מַמְרֵא לוֹ הֵשִׁיב
וּבְאֵלוֹנֵי מַמְרֵא נִרְאָה לוֹ וְהוּא יוֹשֵׁב


קרובה יג
[ט]
מַלְאָכִים בְּמַלְאֲכוֹתֶיךָ מַלְכוּת מֶלֶךְ מְלָכִים מַמְלִיכִים וְאוֹמְרִים
קָדוֹשׁ מֵרִבֲבוֹת מִיכָאֵל
קָדוֹשׁ מֵאַלְפֵי גַּבְרִיאֵל
קָדוֹשׁ מִגְּדוּדֵי רְפָאֵל
קָדוֹשׁ לְבַשֵּׂר זְקֵנִים כִּי יֵלֵדוּ שִׁלַּח לְמִיכָאֵל
קָדוֹשׁ לַהֲפֹךְ סְדוֹם וּבְנוֹתֶיהָ שִׁלַּח לְגַבְרִיאֵל
קָדוֹשׁ לְמַלֵּט לוֹט מִבִּלּוּעַ הַלּוֹט הַלּוֹט שִׁלַּח לִרְפָאֵל


קרובה יד
[ט]
מִטַּעַם זְקֵנִים לְמַזְקִין כּוֹל וְהוּא לֹא יַזְקִין הַכֹּל אוֹמְרִים
קָדוֹשׁ מִבַּעֲלֵי זִקְנָה
קָדוֹשׁ מִבַּעֲלֵי שֵׂיבָה
*קָדוֹשׁ מִבַּעֲלֵי יְשִׁישׁוּת
קָדוֹשׁ מִזִּיו הוֹדוֹ הִיא עֲטֶרֶת זִקְנָה
*קָדוֹשׁ מִזִּיו הֲדָרוֹ הִיא תִּפְאֶרֶת שֵׂיבָה
קָדוֹשׁ זִיו יְקָרוֹ הִיא כְּבֻדַּת יְשִׁישׁוּת
מִמְּקוֹמוֹ בְּרָכָה אֲשֶׁר בֵּרַךְ לְאָב בְּנַעֲרוּתוֹ
מִמְּקוֹמוֹ הֶעְדִּיפָהּ לוֹ בבחירותו
מִמְּקוֹמוֹ הִכְפִּילָהּ לוֹ לְעֵת זְקוּנָתוֹ


קרובה טו
[ז1]
*תּוֹלְדוֹת אֱמוּנֵי אֹמֶן אֲהֵבוֹ אָבִיו
תּוֹלְדוֹת דּוֹפֵק דַּלְתוֹת דְּרִישַׁת דָּתוֹת
תּוֹלְדוֹת מַטַּע מַקֶּבֶת מָקוֹר מְבֹרָךְ
תּוֹלְדוֹת סָרִיג סוֹרֵק סִלְסוּל סֶגֶל
תּוֹלְדוֹת פְּרִי פּוּרְיָה פְּקֻדַּת פֶּלֶא
תּוֹלְדוֹת רִבּוּי רַךְ רִצּוּי רֵיחַ
תּוֹלְדוֹת תְּהִלַּת תֹּקֶף תולל תִּפְאָרָה


[ז2]
תּוֹלְדוֹת אָהוּב וְשָׂנוּי
*תּוֹלְדוֹת בָּחוּר וּבָזוּי
בָּחוּר לְסֶגֶל וּבָזוּי לְסֶגֶר
תּוֹלְדוֹת גְּדִי וְנָמֵר
גְּדִי לְרִצּוּי וְנָמֵר לְנִצּוּי
תּוֹלְדוֹת דָּרוּשׁ וְדָחוּף
דָּרוּשׁ לְרֵאָיוֹן וְדָחוּף לְדֵרָאוֹן
תּוֹלְדוֹת הַבְּכוֹר וְהַמְּבַכֵּר
הַבְּכוֹר לקו וְהַמְּבַכֵּר לְעֹנֶשׁ
תּוֹלְדוֹת וָתִיק וַעֲוִיל
וָתִיק לְאֹהֶל וַעֲוִיל לְבוֹהֶל
תּוֹלְדוֹת זַךְ וְזָד
זַךְ לִזְכוּת וְזָד לְחוֹבָה
תּוֹלְדוֹת חָסִיד וְחָנֵף
חָסִיד לְחֶסֶד וְחָנֵף לְחֶסֵר
תּוֹלְדוֹת טַלֶא וּזְאֵב
טַלֶא לְטִלּוּל וּזְאֵב לְטִלְטוּל
תּוֹלְדוֹת יָחִיד וְיָהִיר
יָחִיד לְיַחֵד וְיָהִיר לְיַחֵת
תּוֹלְדוֹת כֶּבֶשׁ וַחֲזִיר
כֶּבֶשׁ לְקָרְבָּן וַחֲזִיר לְחֻרְבָּן
תּוֹלְדוֹת לִמּוּד וְלֵץ
לִמּוּד לְחַנֵּךְ וְלָץ לְגָרֵשׁ
תּוֹלְדוֹת מְזַמֵּר וּמְחָרֵף
מְזַמֵּר לְנֹעַם וּמְחָרֵף לְנוֹעַ
תּוֹלְדוֹת נָקִי וּמְנֻבָּל
נָקִי לְשֵׁרוּת וּמְנֻבָּל לְשִׁחוּת
תּוֹלְדוֹת שַׂר וְסוֹרֵר
תּוֹלְדוֹת עוֹז וְעֵז
*עוֹז לֶעֱזוּז וְעֵז לַעֲזָאזֵל
תּוֹלְדוֹת פּוֹרֵץ וּפָרִיץ
תּוֹלְדוֹת צַדִּיק וְרָשָׁע
*צַדִּיק לְחַיִּים וְרָשָׁע לַמָּוֶת
תּוֹלְדוֹת קֹשֶׁט וָשָׁקֶר
*קֹשֶׁט לָאֵל וְשֶׁקֶר לֶאֱלִיל
תּוֹלְדוֹת רַךְ וָרָב
רַךְ לְאַסֵּף וְרַב לְהָסֵף
תּוֹלְדוֹת שָׁלֵם וּמְעֻוָּת
תּוֹלְדוֹת תָּם וְתַע
תָּם לְתַאַב וָתַע לְתַעַב


[ח]
עֵשָׂו וְיַעֲקֹב
*אֱדוֹם וְיִשְׂרָאֵל
עֵשָׂו לְפִי מַעֲשָׂיו
וְיַעֲקֹב בְּשֵׁם נָקוּב
אֱדוֹם מַאְדִּים פָּנִים
*וְיִשְׂרָאֵל יָשׂוֹר לָאֵל
נִרְאֶה זֶה
*נִטְמַן זֶה
הֵצִיץ זֶה
נָפַל זֶה
יָרוּם זֶה
כָּבָה זֶה
יָאִיר זֶה
*לֶאֱדוֹם עוֹלָם זֶה
וּלְיִשְׂרָאֵל עוֹלָם בָּא וְעוֹלָם זֶה
וּבִשְׁמוֹ קראוי זֶה אֶל זֶה
מַעֲתִירִים לָזֶה
כָּזֶה וְכָזֶה
בָּזֶה וּבָזֶה
מִזֶּה וּמִזֶּה


[ט]
אֵין לַעֲרֹךְ אֵלֶיךָ קוֹרֵא הַדּוֹרוֹת וְתוֹלָדוֹת לִשְׁמָךְ אוֹמְרִים
*קָדוֹשׁ מִדּוֹרוֹת רִאשׁוֹנִים
קָדוֹשׁ מִתּוֹלְדוֹת אַחֲרוֹנִים
קָדוֹשׁ מֵאָבוֹת וּבָנִים
קָדוֹשׁ לָאָב וּבֵן צָפָה מִכָּל דּוֹרוֹת רִאשׁוֹנִים
קָדוֹשׁ עַל תֹּלְדוֹתָם רִחֵם תּוֹלְדוֹת אַחֲרוֹנִים
קָדוֹשׁ עַל שְׁמָם נָם יִקָּרְאוּ אָבוֹת וּבָנִים


קרובה טז
[ז]
*פְּדֵה ה' אֶת יַעֲקֹב פְּדוּת עוֹד יִשְׁלַח
אֲשֶׁר כְּבָר שָׁלָח
וּפִתְאוֹם תִּצְמַח
וְתָבוֹא וְתִצְלָח
צַוֵּה יְשׁוּעוֹת יַעֲקֹב צַדִּיק וְנוֹשַׁע
בְּצֶדֶק נְשָׁעֳשָׁע
וּלְיֶשְׁעֲךָ נְשַׁוֵּעַ
הוֹשִׁיעֵנוּ וְנִוָּשֵׁעַ
קוֹל קוֹל יַעֲקֹב קוֹל נָעִים בְּהוֹד
וְגַם עָרֵב מְאֹד
צַח מֵחָלָב
וּמָתוֹק מִדְּבַשׁ
רָנּוּ לְיַעֲקֹב רְנָנוֹת מֻכְשָׁרוֹת
שָׁרִים וְשָׁרוֹת
בְּכָל כְּלֵי שִׁירוֹת
*שְׁמַע אֵלַי יַעֲקֹב שִׁמַּעְתָּה שׁוֹמֵעַ
וְשָׁמַעְתָּה שֵׁמַע
נַעֲשֶׂה וְנִשְׁמַע
תִּתֵּן אֱמֶת לְיַעֲקֹב תֹּקֶף אֱמוּנָה
וְעֵדוּת נֶאֱמָנָה
וַתְּהִי מָאֳמָנָה
לְבַעֲלֵי אֲמָנָה


[ח]
כִּי אֱמוּנָתָךְ בְּיַעֲקֹב
וְעֵדוּת הִיא בְּיִשְׂרָאֵל
כִּי רוֹאֵה דְּמוּת יַעֲקֹב
יַקְדִּישׁוּךָ קְדוֹשׁ יִשְׂרָאֵל
וּמַזְכִּירֵי שֵׁם יַעֲקֹב
יַעֲרִיצוּךָ אֱלֹהֵי יִשְׂרָאֵל
נִקְרֵאתָה אֱלֹהַי יַעֲקֹב
וְגַם אֱלֹהֵי יִשְׂרָאֵל
וּדְגַם מַחֲנוֹת מַלְאָכֵיךָ
זֶה יִקְרָא בְּשֵׁם יַעֲקֹב
וְזֶה יְכַנֶּה בְּשֵׁם יִשְׂרָאֵל
זֶה יֹאמַר קָדוֹשׁ הוּא
וְזֶה יֹאמַר בָּרוּךְ הוּא
וְזֶה אֶל זֶה יִקְרָאוּ
וְזֶה מִזֶּה יְקַבֵּלוּ
וְזֶה עִם זֶה יִשְׁווּ
וְזֶה בָּזֶה יִפְגָּשׁוּ
וְזֶה אֶת זֶה יִשְׁאָלוּ
וְזֶה לָזֶה יְלַמֵּדוּ
אֶחָד יְבַשֵּׂר לְאֶלֶף
וְאֶלֶף לִרְבָבָה
וּרְבָבָה לִרְבָבוֹת
אֶלֶף אֲלָפִים יִפְתָּחוּ
וְרִיבֵּי רְבָבוֹת יַעֲנוּ
וְהַשְּׁאָר אֲשֶׁר לֹא כָתוּב
דְּמָמָה דַּקָּה יֶחֱשׁוּ 
וְהַמֶּרְכָּבָה יַעְגִּילוּ
וּבַאֲגַפֵּיהֶם יְנוֹפֵפוּ
וּבְכַנְפֵיהֶם יְעוֹפֵפוּ
וְעֵת אֲשֶׁר יְטַפְסְרוּ וְיָטוּסוּ
יֵרָאוּ מִמַּעַל לוֹ
אֲבָל אֵין מִמַּעַל לוֹ
וְקוֹמַת כָּל אֶחָד מֵהֶם כְּאֹרֶךְ הַיָּם הַגָּדוֹל
וְיַנְחִנוּ לוֹ קוֹמָתָם
וִיאַחֲזוּ פְּנֵי כִסֵּא
וְיֵלֵךְ קוֹל גַּלְגִּלָּיו
וְהָרְשׁוּמִים בַּכִּסֵּא
יְפָאֲרוּ לְיוֹשֵׁב עַל כִּסֵּא
אַרְיֵה יִשְׁאַג
וְשׁוּר יִגְעֶה
נֶשֶׁר יְצַפְצֵף
וְאָדָם יִצְוַח
מִפֹּה וּמִפֹּה
מִזֶּה וּמִזֶּה
אֵלּוּ מֵאֵשׁ
וְאֵלּוּ מִשָּׁלֶג
אֵלּוּ בְיַעֲקֹב
וְאֵלּוּ בְיִשְׂרָאֵל
נְעִימָה אַחַת
כֻּלָּם כְּאֶחָת


נְעִימָתָם לְיַעֲקֹב
מַקְדִּישֶׁיךָ קָדוֹשׁ יַעֲקֹב
וְעוֹנִים וְאוֹמְרִים
קָדוֹשׁ מִמַּלְאֲכֵי רַחֲמִים
קָדוֹשׁ מִמַּלְאֲכֵי שָׁלוֹם
קָדוֹשׁ מִמַּלְאֲכֵי צְבָאוֹת
קָדוֹשׁ בְּמַלְאֲכֵי רַחֲמִים לִוָּה לְיַעֲקֹב בְּצֵאתוֹ
קָדוֹשׁ בְּמַלְאֲכֵי שָׁלוֹם שִׁמְרוֹ בִּמְקוֹם יָשְׁנוֹ
קָדוֹשׁ בְּמַלְאֲכֵי צְבָאוֹת נִגְלָה לוֹ בַּחֲלוֹמוֹ
מִמְּקוֹמוֹ יָרַד וְהוֹרִיד צְבָאָיו רְאוֹת דְּמוּת יַעֲקֹב
*מִמְּקוֹמוֹ נָם לוֹ הִנְנִי עִמָּךְ כִּי דְּמוּתָךְ עִמִּי
מִמְּקוֹמוֹ נָם לוֹ אִם תִּישַׁן שׁוֹמְרָךְ לֹא יִישָׁן


קרובה יז
[א]
אָמְצָךְ אָיֹם בַּשְּׁחָקִים
בּוֹטֶה בְּכָל צודדי שְׁוָקִים
גָּלוּי לָךְ אַהֲבַת חֲשׁוּקִים
דָּרוּשׁ לָךְ גַּם שִׂנְאַת עֲשׁוּקִים
הַנִּשְׂנֵאת בְּרֹךְ עֵינַיִם
וּבְפֶלֶל לָךְ נָשְׂאָה עֵינַיִם
זְכוּתָהּ קִדַּמְתָּה לַאֲחוֹת מֵעַיִם
חָנַנְתָּה תְּחִלָּה פְּרִי מֵעַיִם
טוֹבָה לְרֵעָתָהּ נָתַתָּה
יְקָר לְבִזּוּיָהּ חִלַּפְתָּה
כְּלִיאַת אֲסִירָתָהּ פִּתַּחְתָּה
לְשִׂנְאָתָהּ אַהֲבָה פָתַחְתָּה
הַלְלוּיָהּ נֹאמַר
לְמֵקִים לָנוּ מַאֲמָר
לְמָגִנֵּנוּ יֵאָמַר


[ב]
מֻשְׂנֵאת אֲשֶׁר איכרה
נַחֲלַת תָּם וְנִתְיַקָּרָא
שָׂכָר פְּרִי הַבֶּטֶן עֵת בִּכָּרָה
עוֹד מִשְּׁכֵנִים לֹא נֶעְכָּרָה


[ה]
אָז לְשֵׁם שָׂנאוּי הָיְתָה מְקֹרָאָה לֵאָה
לָכֵן שְׂנוּאָה הָיְתָה נִקְרָאָה
בִּרְאוֹתָהּ מַעֲשֵׂה תָּם הַטּוֹבִים
*פִּלְּלָה לָךְ רוֹאֶה רָעִים וְטוֹבִים
גָּהֲצָה וְחָפְצָה נַפְשָׁהּ לאהובך
וַתֶּאֱהַב אֶת אֹהֲבָךְ וַאֲהוּבָךְ
דְווֹנָהּ רָאִיתָה רוֹאֶה נוֹלָדִים
וְכִרְאוּיָה מֵרָאוּי רָאֲתָה יְלָדִים


קרובה יח
[ה]
בְּמַחְשָׁךְ לֹא רָאוּ אוֹר עוֹלָם
אָמְנָם כְּלוּיִים הֵם כְּמֵּתֵי עוֹלָם
גֶּבֶר אֲשֶׁר בְּצֵרוּעַ רֻטֲפַשׁ בְּשָׂרוֹ
מֵת הוּא בְּחַיָּיו וְנַפְשׁוֹ אֲנוּסָה בִּבְשָׂרוֹ
דַּל וְדַךְ בְּהוֹנוֹ
וְרָעֵב בְּאוֹנוֹ
כְּמוֹ מֵת חָשׁוּב
כִּי אֵין שִׂיחוֹ קָשׁוּב
הַעֲרִירִי אֲשֶׁר לֹא הוֹלִיד בֵּן בָּעוֹלָם
רָתוּי לוֹ כְּמוֹ מֵת בָּא לְעוֹלָם
וְעַל כֵּן מֵתָה רָחֵל לִנְחֹל בָּנִים
בַּעֲבוּר כִּי נַחֲלַת ה' בָּנִים


קרובה  יט
קרובה יט
[א]
*אַתָּה מְקָרֵב רְחוֹקִים
בְּדוּדֵי נְדוּדֵי מֶרְחַקִּים
הֵן אִישׁ תָּם אֲשֶׁר רָחַק
וּבָרַח מֵאִישׁ הַמְּרֻחָק
זֹאת הָאָרֶץ אֲשֶׁר לוֹ הוּחַק
טַעַמְךָ אֲשֶׁר רֵיק לֹא יָשׁוּב
יִדַּעְתָּה אֶת שְׁאָר יָשׁוּב
כְּבָא סַעַר שָׂעִיר כְּעַכְשׁוּב
לְחָלָק נַמְתָּה לְחֶלְקְךָ שׁוּב
עוֹלָם יְסוֹדְךָ
בָּנִיתָה בְּחַסְדְּךָ
מְמַגֵּן בְּנֵי חֲסִידֶךָ


[ב]
מְלָכוֹת בִּיקְרוֹתָיו
נְשׂוּאוֹת תָּם יִקְרוֹתָיו
סוֹכְנוֹתָיו וְצֵל קוֹרוֹתָיו
עוֹמְדוֹת תַּבְנִית קִירוֹתָיו
פִּקּוּד אֲשֶׁר אֵלָיו נִגְלָה
צִמְדָּם וְלָהֶם גִּילָה
קֵץ גַּע לָשׁוּב מִגּוֹלָה
רְצוּיָה תּוֹכַחַת מְגֻלָּה
*שָׁר הַדָּבָר כִּי נָחוּץ
שִׁלַּח אַחֲרֵיהֶם וְהוּא בַּחוּץ
תְּמִימוּת וּצְנוּעוֹת מִנִּאוּץ
תָּם בְּהַצְנֵעַ קְרָאָם לְיִעוּץ
אָדָם וּבְהֵמָה תּוֹשִׁיעַ
אֵל הַמּוֹשִׁיעַ
תְּחִיַּת טַל לָנוּ תַּשְׁפִּיעַ


[ג]
יִרְאָה וּמוֹרָא לִירֵאֶיךָ אָיִן
כִּי בְּיִרְאָתְךָ כּוֹל נֶגְדְּךָ כְּאָיִן
נַמְתָּה לְאִישׁ מִתְיָרֵא
מָה תִּתְיָרֵא
אֵיךְ גָּבַר יָרֵא
יִירָא מִלֹּא יָרֵא
יִירָאֲךָ בְּאַרְצוֹ
וְגַם חוּץ לְאַרְצוֹ
מִלֵּאתָהּ חֶפְצוֹ
וְהִשְׁלַמְתָּה יִעוּצוֹ
יָהּ תִּרְגָּלְתּוֹ לְמוֹלַדְתּוֹ לַהֲשִׁיבוֹ
לְשֶׁאָנְנוּ לְהַשְׁלִיווֹ
לְהַשְׁקִיטוֹ וּלְיַשְּׁבוֹ


[ד]
אֲרַמִּי אוֹבֵד אָבִי בְּעֵת הָיָה אֶצְלוֹ
לוּלֵי כִּי הָיִיתָה שׁוֹמְרוֹ וְצִלּוֹ
הִתֵּל וְרִמָּה וְאַתָּה אֻמָּן
כִּזֵּב וְשִׁקֵּר וְאַתָּה נֶאֱמָן
נָתַן לוֹ בְּרֻדִּים וּפְקַדְתָּם
עֲקוּדִים וּנְקוּדִים וְיִחַמְתָּם
הֶרְאָה לוֹ בַּיּוֹם לִצְעִירָה
וְהֵבִיא לוֹ בַּלַּיְלָה לַבְּכִירָה
הוּא כְּפוֹעֵל אֱמֶת
פְּעָלוֹ בֶּאֱמֶת
וְהוּא כְּאִישׁ מִרְמוֹת
עָץ עָלָיו לְרַמּוֹת
וְשׁוֹמֵר יִשְׂרָאֵל נִקְרֵאתָה קָדוֹשׁ


[ה]
אִחוּר וַהֲפַכְפַּךְ עִקּוּשׁ וּפְתַלְתֹּל
מִרְמוֹת וָתוֹךְ הֶתֶל וַעֲקַלְקוֹל
בָּנְתָה כִּי עָשׂ לָבָן לְתָם אֲשֶׁר הִתְמַמְתָּה
וְעַם עִקֵּשׁ נִתְעַקַּשְׁתָּה
וְעַם תָּמִים נִתַּמַּמְתָּה
גִיוְיוֹ שָׁחַף קֶרַח
וְנוֹפוֹ שָׁזַף קֶדַח
קָץ מִפְּנֵי חוֹרֵב
וְקָט מִפְּנֵי חֹרֶף
דִּמָּה לֶאֱכֹל חֵילוֹ וִיגִיעוֹ
סַחְרוֹ וּשְׂכָרוֹ וּבַסּוֹף נַפְשׁוֹ
הִקְטִינוֹ לְלֹא עֵת
הִזְקִינוֹ לְלֹא קֵץ
וּלְכָל תִּכְלָה רָאִיתָה קֵץ
וְקֵץ שִׁבְתּוֹ לָשׁוּב
קָרַב וְנַמְתָּה לוֹ שׁוּב
כְּבָטַח בְּךָ וְנָם וְשַׁבְתִּי
וְהִבְטַחְתּוֹ וַהֲשִׁיבוֹתִיךָ
זֵר וְגַם נָכְרִי אָז יֵחָשֵׁב
בְּאֶרֶץ נָכְרִיָּה וְזָרָה כָּל יוֹשֵׁב
חָזוֹר לֹא נֶאֱמַר לוֹ
שׁוּב נֶאֱמַר לוֹ
בְּמַחֲזִירוֹ לַחֲסוֹת
וּתְשׁוּבָה לַעֲשׂוֹת
טָעִינוּ בֵּין נָכְרִים
וְנִזְרִינוּ בֵּין זָרִים
עֹרַבְנוּ בַּגּוֹיִים
נִבְלַלְנוּ בָּעַמִּים
יָהּ עוֹד שׁוּבֵנוּ
וְאֵלֶיךָ הֲשִׁיבֵנוּ
בֶּטַח הוֹשִׁיבֵנוּ
וְשֶׁקֶט יַשְּׁבֵנוּ


[ו]
אַדְמַת קֹדֶשׁ הַמְקֻדֶּשֶׁת
וּמִכָּל אֲרָצוֹת מֻקְדֶּשֶׁת
בְּעֶשֶׂר קְדֻשּׁוֹת נִקְדֶּשֶׁת
וּקְדוֹשִׁים אֲשֶׁר בָּהּ מְקַדֶּשֶׁת


גְּבוּל נַחֲלַת עֲמָמִים שִׁבְעָה
אֲשֶׁר נָשָׂאתִי יָדִי בִּשְׁבוּעָה
דִּגְלֵי חֲצוּבֵי חָצְבָה שִׁבְעָה
יְחַלְּקוּהָ מְחַלְּקֵי חֵלֶק לְשָׂבְעָה
הִבְטַחְתִּי לַסָּב בְּשׁוֹב אָשׁוּב
וְלָאָב בְּנִשְׁתַּחֲוֶה וְנָשׁוּב
וְהִנֵּה גַּם לָךְ נֶאֱמַר שׁוּב
כִּי שְׁבוּת אֹהָלֶיךָ אָשׁוּב
זָבַת חָלָב וּדְבַשׁ הִיא
וְלֹא כִּשְׁאַר כָּל הָאֲרָצוֹת הִיא
חֶבֶל נַחֲלָתְךָ גְּאוֹן יַעֲקֹב הִיא
אֶרֶץ יִשְׂרָאֵל לְשִׁמְךָ הִיא
טוֹבָה וּרְחָבָה וּשְׁמֵנָה
וּבְפֵרוֹתֶיהָ מְשֻׁמָּנָה
יְשִׁיבָתָהּ מִכּוֹל מְשֻׁנָּה
וּמִמַּזִּיק וּמִמַּחֲרִיד מְשָׁאֳנָנָה
כְּהוֹצִיא פִּיךָ בְּנוֹי קוֹלְךָ
כְּצֵאתְךָ מִבֵּית אָבִיךָ בְּמַקֶּלְךָ
לֹא תִּשְׁתַּע, שׁוּב בְּרוֹב קְהָלְךָ
כִּי מוֹלַדְתְּךָ בְּטוֹב תְּקַבֶּלְךָ
מוֹלַדְתְּךָ וּמוֹלִידְךָ לְךָ מְצַפִּים
מְחַנֲנִים כִּי תּוּצַל מֵחֲצוּפִים
נִינֶיךָ כֻּלָּם צוֹפִים
צְרוּפִים רְצוּפִים וּצְנוּפִים
סְגֻלַּת מוֹשַׁב הַמְּלָכִים
הָעֲתִידִים הֱיוֹת עֲפָרְךָ מְלַחֲכִים
עִמְּךָ בַּדֶּרֶךְ יִהְיוּ מְהַלְּכִים
כִּתֵּי מַחֲנוֹת מַלְאָכִים.


קרובה כ
[ה]
אִישׁ אֲשֶׁר נִמְשַׁל בְּאֵשׁ מַסֶּקֶת
בָּן וְהִנֵּה הָעֵת לִמְשׁוּל קַשׁ סוֹחֶקֶת
בֵּיתוֹ חִלָּק
פֶּן שָׁלָל יְחֻלָּק
אִישׁ הֶחָלָק
וְכָבוֹד לוֹ חָלָק
גַּם לְדַרְכּוֹ הָיָה
לִקְרָאתוֹ לֹא הָיָה
וְדֶרֶךְ אִישׁ תָּם עָשׂ
וְעַל כְּבוֹד קוֹנָיו חָס
דִּבְרֵי כִּבּוּשִׁים וְרִכּוּכִים שִׁעָה
שִׁלַּח אֵלָיו לִגְבוּל רִשְׁעָה
הֶעֱשַׁרְתּוֹ וְדִבְרֵי עֲנִיּוּת שִׁלַּח אֵלָיו
וּבְדִבְרֵי רַכּוּת שָׁלַח אֵלָיו
וְשָׁמַע וְנִזְכַּר יוֹם מְכִירָתוֹ
וּבָא לִקְרָאתוֹ
אֲחוּז מְכֵרָתוֹ
וְלֹא הֶאֱמִין וְנָם כֹּה תֹּאמְרוּן לַאֲדוֹנִי
*חֵלֶף כֵּן לְבָנָיו בְּעָלוּם אֲדֹנִים
זוּלַת אֲדוֹן אֲדֹנֵי הָאֲדֹנִים
טוֹב סָח לוֹ יְצַרְתִּיךָ עֶבֶד לִי
*עַבְדִּי אַתָּה וְנָם כָּה אָמַר עַבְדֶּךָ
יַעַן כִּי עֲבָדִים בָּנָיו מַעֲבִידִים


[ז1]
אֲדֹמִי אִישׁ הָאָדֹם
*בָּז בְּכוֹרָה בְּמַאֲכָל אָדוֹם
גֵּיא יְרֻשָּׁתוֹ גְּבוּל אָדוֹם
*הוּא אוֹהֵב דָּם לָכֵן שְׁמוֹ אֱדוֹם
וְהוּא עֵשָׂו וְהוּא אֱדוֹם
זְכֹר ה' לִבְנֵי אֱדוֹם
חרב אֲשֶׁר עָשְׂתָה בַּת אֱדוֹם
טֶבַח גָּדוֹל בְּאֶרֶץ אָדוֹם
יְקִידַת אֵשׁ בִּשְׂדֵה אֱדוֹם
כָּמַהְנוּ לְךָ צַח וְאָדוֹם
לְהֵרָאוֹת בִּלְבוּשׁ אָדוֹם
מִמָּרוֹם תַּפִּיל סַר אֱדוֹם
*נַעַלְךָ תַּשְׁלִיךְ עַל אֱדוֹם
*שִׂימָה נִקְמָתְךָ בֶּאֱדוֹם
*עוֹד תְּאַבֵּד חֲכָמִים מֵאֱדוֹם
*פְּרוֹס מְצוּדָה בְּאֶרֶץ אֱדוֹם
*צוּר תָּצוּר לְאִישׁ אדום
*קַרְנוֹ גִּדַּע מֵהֲדוֹם
שִׁיתָהּ לְמַהְפֵּכָה כִּסְדוֹם
*שְׁלוּפַת חַרְבְּךָ תְּרַוֶּה עַל אֱדוֹם
*תּוֹפִיעַ וְנֹאמַר מִי זֶה בָּא מֵאֱדוֹם
*תָּשׁוּב לָךְ הַמְּלוּכָה אָדוֹן


[ז2]
*דְּחִילָה בְּחֶבְרָתָהּ חזות דָּמְיָא
וּמְהשַׁנְיָא מִן כָּלְהֵין וְתַקִּיפָא
*זְעֵרָא הִיא וְרַבְרְבָן הֵם זועתַהּ
*חֵיוָא רְבִיעָאָה וְיַתִּירָא חַיִל
טֻפְרָא דִּי נְחַשׁ טָבְחָה
לָהּ יִתְיְהִב חֶזְוֵה לֵילְיָא
מַדְּקָא וְאָכְלָה שְׁאָר מֵאכְלַהּ
נִנּוּחַ עֲשַׂר קַרְנִין נִכְתְּרָה
שום קֶרֶן זְעֵירָא סִלְקָת
עַיְנִין כְּעַיְנֵי אֱנָשָׁא עֲלוֹהִי
פּוּמַהּ מְמַלֵּיל רַבְרְבָן פְּתִיחַ
קְרָב עָבְדָּא עִם קַדִּישִׁין
תָּלֵי מִלִּין לְצַד תַּקִּיפָא


[ז3]
*תַּקִּיפָה וְעַתִּיק יוֹמַיָּא
יוֹמַיָּא יִקְרְבוּן ויוסיתיי
קֵץ קְטִילַת חֵיוְתָא
*חֵיוְתָא וְהוּבַד גִּשְׁמַהּ
גִּשְׁמַהּ לִיקֵדַת אֶשָּׁא
אֶשָּׁא אָכְלָא אֶשָּׁא


[ח]
וּמִן בֵּית יַעֲקֹב אֵשׁ יִצְמַח אֱנָשׁ
*וְעִם עֲנָנֵי שְׁמַיָּא יְטוּס
וְעִם עַתִּיק יוֹמִין יִמְטֵא
וְיִתְיְהֵב לֵהּ שָׁלְטָן עָלַם
וִיקָר וּמַלְכוּ יִתְאַחֲסַן
שַׁלְטָנֵהּ דִּי לָא יֶעְדֵּא
וִיקָרֵהּ דִּי לָא יִפְסֵק
וּמַלְכוּתֵהּ דִּי לָא תִתְחַבַּל
וְעַמְמַיָּא לֵהּ יַשְׁלְמוּן
וְאֻמַּיָּא לֵהּ יִשְׁתַּעְבְּדוּן
וְלִשָּׁנַיָּא לֵהּ יִפְלְחוּן
וּמַלְכוּתָא
וְשָׁלְטָנָא וּרְבוּתָא תִּתְיְהֵב לְעַם קַדִּישִׁין
הַמַּקְדִּישִׁים בְּשֵׁם הַקֹּדֶשׁ


[ט]
עֲצָתְךָ אֵין לֵדַע
כּוֹחֲךָ אֵין לְבַלּוֹת
שִׁמְךָ אֵין לְהַחֲלִיף
בְּאֹמְרִים
קָדוֹשׁ מִבַּעֲלֵי עֵצָה
קָדוֹשׁ מִבַּעֲלֵי כֹּחַ
קָדוֹשׁ מִבַּעֲלֵי שֵׁם
קָדוֹשׁ הִשְׁלִים אֶת עֲצַת יַעֲקֹב וְהֵפַר עֲצַת עֵשָׂו
קָדוֹשׁ הִגְבִּיר תַּשּׁוּת יַעֲקֹב וְהִתִּישׁ כּוֹחַ עֵשָׂו


קרובה כא
[א]
*אֹמֶן אֱמוּנָתְךָ רַבָּה
בְּנֵי אמניך נִתְרַבֶּה
דורשי היטיבה ומרבה 
*טוֹב לְהֵיטִיב הוֹרֵיתָ


[ב]
מִשְׂגָּב לְתָם נִהְיֵיתָ
שִׁמְךָ בִּשְׁמוֹ עֵרַבְתָּ
שְׁאֵרִיתוֹ לְטוֹב עָרַבְתָּ


[ג]
יִוָּדַע שִׁמְךָ
*וְיֵדַע עַמְּךָ שִׁמְךָ
*וְכָל הַנִּקְרָא בְּשִׁמְךָ
*יוֹדִיעַ שִׁמְךָ
נִין אֲשֶׁר יָצַרְתָּ לִכְבוֹדְךָ
וְצַרְתָּ דְּמוּתוֹ בְּכִסֵּא כְּבוֹדְךָ
*יַעֲקֹב נִקְרָא
וְאַתָּה אֱלֹהֵי יַעֲקֹב
יִשְׂרָאֵל נִקְרָא
*וְאַתָּה אֱלֹהֵי יִשְׂרָאֵל
*יָה הָקֵם לוֹ אֶת אֲשֶׁר קָרָאתָ
וְכוֹנֵן עָלָיו כָּל אֲשֶׁר אָמַרְתָּ


[ד]
בְּצֵאתוֹ וּבְבוֹאוֹ בֹּרַךְ יַעֲקֹב
אֲשֶׁר בִּשְׁמוֹ תְּבֹרַךְ אֱלֹהֵי יַעֲקֹב
מַזְכִּירִים שְׁמוֹ
וּמְבָרְכִים שִׁמְךָ
כִּי הִזְכַּרְתָּ שְׁמוֹ
בְּזִכְרוֹן שִׁמְךָ
בִּשְׁכִינַת הוֹד
נִרְאֵיתָ עוֹד
וּבֵרַכְתּוֹ לִמְאוֹד
בְּלִי לִמְעֹד
*כִּי אַתָּה תְּבָרֵךְ
וְצַדִּיק יִתְבָּרֵךְ
בָּרוּךְ ה' אֱלֹהֵי יִשְׂרָאֵל
כִּי בְּשֵׁם יִשְׂרָאֵל תִּתְבָּרֵךְ בָּרוּךְ וְקָדוֹשׁ


[ה]
אֱלֹהֵי עוֹלָם
מִימוֹת עוֹלָם
*לִמַּדְתָּ עֲנָוָה לְבָאֵי עוֹלָם
בִּרְכַּת חֲתָנִים לִמַּדְתָּ מִיְּצִיר וְעֶזְרוֹ
וּבִקּוּר חוֹלִים מֵאָב מִילָה בְּגוֹזְרוֹ
גַּם נִחוּם אֲבֵלִים מֵאִישׁ תַּם הוֹדַעְתָּ
בְּעֵת בַּדֶּרֶךְ פָּדָן עָלָיו נוֹדַעְתָּ
דֶּרֶךְ כֹּל כְּהָקְרָא בַּדֶּרֶךְ לַמֵּינִיקָה
*בְּשׂוֹרַת רִבְקָה
בָּאָה כִּי נֶעֶתְקָה
*הוּא לֹא שָׁלֵו מִכְּאֵב כַּף יָרֵךְ
וְטֶרֶם שָׁקַט מִמֵּתָה עָלָיו בַּדֶּרֶךְ
בָּא רֹגֶז עַל מִיתַת תְּחוֹלֶלֶת
לָכֵן לְאוֹתוֹ מָקוֹם נִקְרָא אַלּוֹן בָּכוּת
חַי בְּכֵן נִרְאֵיתָ לוֹ לְנַחֲמוֹ
*וּבִרְכַּת אֲבֵלִים בֵּרַכְתּוֹ עַל אִמּוֹ
טִכּוּס שֵׁם חָדָשׁ אוֹתוֹ בְּקָרְאֲךָ
נִקְרָא קְרוּאֲךָ וּמְקֹרָאֲךָ
*יַעֲקֹב לֹא תֻּנְקַב
וְגַם לֹא תֻּעֳקָב
יָשָׂרְתָּ לְשָׂרֵי אֵל
תִּקָּרֵא יִשְׂרָאֵל


[ו]
*אֶל אָב אָבֵל עַל פִּשְׁעוֹ
בְּעֵת יָשַׁב לִשְׁמֹר שָׁבוּעוֹ
בַּעֲבוּר לְיַדְּעוֹ כִּי הוּא מַשְׁעוֹ
אֶל גָּלוּם בְּכִסֵּא כָּבוֹד
בְּמָקוֹם אֲשֶׁר אֵין שָׁם כָּבוֹד
וְנִגְלָה לוֹ כְּבוֹד אֵל הַכָּבוֹד
אֶל הַמְּיַחֵם בְּמַקְלוֹ צֹאן
רוֹעֶה יִשְׂרָאֵל נִהֲגוֹ כְּצֹאן
וּמִלְטוֹ מֵאַנְשֵׁי לָצוֹן
וְעִטְּרוֹ כַּצִּנָּה רָצוֹן
אֶל זָכוּר נִדְרוֹ אֲשֶׁר נָשָׁה
וְכִבְשָׂתוֹ לָכֵן נֶעֱנָשָׁה
חֶרְדַּת עֲמָלוֹ אוֹתוֹ נִשָּׁא
וְהוֹדִיעוֹ כִּי לֹא נֻשָּׁא
אֵל טָהוֹר וְתָמִים דְּרָכִים
אֲשֶׁר טָעַן טַרְחוּת דְּרָכִים
יְלָדָיו בְּהֵרָאוּת בְּרוּכִים
מַלְאֲכֵי צְבָאוֹת בָּם מְבָרְכִים
אֶל כּוֹמֵס בְּכוֹרָה וּבְרָכָה
וְנִקְרָא בֶּן בְּכוֹר וְאָב בְּרָכָה
לְעֵת יָצָא נִכְלְלָה לוֹ בְּרָכָה
וְעֵת בָּא נִכְפְּלָה לוֹ בְּרָכָה
אֶל מוּבָא מֵאֲרָם מְרֻבָּע
וּבְמַחֲנוֹתָיו נִתְרַבַּע
נָשִׁים וּפִילַגְשִׁים אַרְבַּע
בֵּיתוֹ מִמֶּנָּה יִבֶן
*רַגְלוֹ לֹא נֻגְפָה בְּאֶבֶן
וְלִקְהִיָּתוֹ חָבַשׁ מְתֹם
צִדְקַת בִּרְכָתוֹ לַחְתֹּם
*כִּי לֹא לָעַד פִּרְיוֹ יִתֹּם
אֶל קָרוּי הָיָה בְּשֵׁם יַעֲקֹב
לְבַל יִקָּרֵא עוֹד יַעֲקֹב
וְשָׁם כִּשְׁמוֹ אוֹתוֹ לִנְקֹב
אֶל שָׁלֵם בַּכֹּל וּמְכֻלָּל
וּשְׁמוֹ יָצָא וְנִתְמַלָּל


[ז]
*אַתָּה אֱלֹהֵי יִשְׂרָאֵל
בְּךָ יָגֵל יַעֲקֹב וְיִשְׂמַח יִשְׂרָאֵל
גָּדוֹל הוּא שִׁמְךָ בְּיִשְׂרָאֵל
*הֱיוֹתֵךְ לְאָב לְיִשְׂרָאֵל
וּמִשְּׁתִיַּת אֶבֶן יִשְׂרָאֵל
זֶה יִקְרָא בְּשֵׁם יִשְׂרָאֵל
*חֲקוּקָה עֵדוּת לְיִשְׂרָאֵל
*טֶרֶם תִּתְּךָ חֹק לְיִשְׂרָאֵל
יִדַּעְתָּ אֱלֹהֵי יִשְׂרָאֵל
כִּי אַתָּה אֱלֹהִים בְּיִשְׂרָאֵל
לָכֵן יֹאמַר נָא יִשְׂרָאֵל
*מַלְכוּתְךָ מֶלֶךְ יִשְׂרָאֵל
נִצָּב יֹשֵׁב תְּהִלּוֹת יִשְׂרָאֵל
סִיחַ אֵלֶּה אֱלֹהֶיךָ יִשְׂרָאֵל
עוֹד לֹא יִזָּכֵר בְּיִשְׂרָאֵל
פְּקֹד מִסְפַּר בְּנֵי יִשְׂרָאֵל
צִבְאוֹת מְתֵי יִשְׂרָאֵל
קֹשֶׁט אַשְׁרֶיךָ יִשְׂרָאֵל
רֵאשִׁית קֹדֶשׁ יִשְׂרָאֵל
שבה גַּאֲוָתְךָ עַל יִשְׂרָאֵל
תְּבָרֵךְ אֶת בֵּית יִשְׂרָאֵל


[ח]
כִּי בִּרְכָתֶךָ בְּשֵׁם יִשְׂרָאֵל
וּקְדֻשָּׁתְךָ בְּשֵׁם יַעֲקֹב
וּצְבָאוֹת מַעְלָה וּמַטָּה
זֶה יִקְרָא בְּשֵׁם יַעֲקֹב
וְזֶה יְכַנֶּה בְּשֵׁם יִשְׂרָאֵל
וְזֶה יֹאמַר בָּרוּךְ הוּא
וְזֶה יֹאמַר קָדוֹשׁ הוּא
וְהוּא מְבֹרָךְ בָּם
וְנִקְדָּשׁ בָּם


קרובה כב
[א]
אַתָּה אוֹמֵר וְעוֹשֶׂה
בֵּאוּר מַאֲמָרְךָ מַעֲשֶׂה
גֶּבֶר אֲשֶׁר בְּךָ יֶחְסֶה
*דְּבָרְךָ בּוֹ יָקוּם וְיֵעָשֶׂה
*הִבְטַחְתָּ הָאָרֶץ לִמְלוּט כִּבְשָׁן אֵשׁ
וְהֶחֱסֵיתָהּ לְנֶעְקָד בַּמִּזְבֵּחַ אֵשׁ
*זִמַּנְתָּהּ לְנֶאֱבָק עִם שַׂר אֵשׁ
חַנָּה בָּהּ הוּא וּבֵיתוֹ הַמָּשׁוּל בָּאֵשׁ
טוֹב בְּרָכוֹת הִשְׁאַבְתּוֹ
כָּעֵת אֲשֶׁר בִּשְׁלוֹם הִשַּׁבְתּוֹ
לָבֶטַח בד הוֹשַׁבְתּוֹ
בָּהּ תִּטָּעֵנוּ
וּמֶנָּה בַּל תַּטְעֵנוּ


[ב]
*מָקוֹם אֲשֶׁר יָשְׁבוּ אַחִים
נתן קְטָטָה בֵּין אַחִים
פְּעֻלַּת מַעַלְלֵיהֶם הָרָעִים
צֹאן בְּעֵת הָיוּ רוֹעִים
קֹשֶׁט לִפְנֵי אָב הִנְעִים
רַךְ הַנִּכָּר בְּמַעֲלָלָיו כִּי נָעִים
שָׁפְלוּ בְּנֵי אִמָּהוֹת
שַׁחוּ בְּנֵי אֲמָהוֹת
תְּמוּר כִּי מצוי קן לילדות
תָּקַף וְנִתְיַחַס רֹאשׁ לְתוֹלָדוֹת
הוֹפִיעַ מִמְּרוֹמִים
עָלֵינוּ בְּרַחֲמִים
וְהַטְלִיל תְּחִיַּת רְדוּמִים


[ג]
יְשִׁיבַת מָנוֹחַ אָז לֹא מָצָאנוּ
בְּכָל הָאֲרָצוֹת אֲשֶׁר יָצָאנוּ
נִדְמִינוּ לְאִישׁ תָּם אֲשֶׁר יָשַׁב בְּמוֹשְׁבוֹתָיו
וַתְּעוֹלֵל עַיִן בְּנוֹי יְשִׁיבוֹתֵינוּ
יְשִׁיבָה אֵין לְשִׁבְטֵי זֶרַע צַדִּיק
עַד יִפְרְעוּ כֶּסֶף אֲשֶׁר מָכְרוּ צַדִּיק
יָבוֹאוּ וְיָשׁוּבוּ
*וְעוֹד לֹא יֻנְשְּׁבוּ
כִּי בִּנְוֵה שָׁלוֹם יִשְּׁבוּ וְיִתְיַשְּׁבוּ


קרובה כג
[ה]
ולא גמרה אמרה
וחזר והמירה
מָה בֶּצַע בְּדָמוֹ נִמְכְּרֶנּוּ בְּדָמִים
עַלִיָּא הָיְתָה יְרִידַת מָכוּר
זֶה נוֹקַשׁ בִּמְצוּדַת אֵשֶׁת נִינָיו
חֵלֶף אֲשֶׁר פָּץ לְאָב הַכֶּר נָא
*גַּם הוּא הִקְשִׁיב הַכֶּר נָא
שָׁעָה תְּשׁוּבָתוֹ עֵת בַּדִּין יָשַׁב
יַעַן פָּץ צָדְקָה
צָדַק גַּם הוּא
תָּמוּר לֹא בּוֹשׁ לְהוֹדוֹת
אֶחָיו יוֹדוּהוּ


[ו]
אִישׁ אֲשֶׁר מָכַר פּוֹרָת לַמִּדְיָנִים
וְנֻתַּן בְּיָד אַחִים מְדָנִים
בָּגַד יְהוּדָה בְּכִנְעָנִים
וְרָד וְנִתְחַתֵּן לִכְנַעֲנִים
גְּבִיר בִּרְאוֹתוֹ מָה הָקְרָה
וְנִסְתְּרָה דַּרְכִּי אָב קָרָא
דָּאַג וּמִגַּחַלְתּוֹ יָרָא
וַיֵּט וַיֵשְׂטְ עַד חִירָה
הָאַרְיֵה רַגְלָיו אָז נָשָׂא
וְאֵשֶׁת חַיִל שָׁם נָשָׂא
וְאַב בֵּית דִּין שָׁם נַעֲשָׂה
וּבְדִין שָׁם הוּא נִתְנַשָּׂא
זְמוֹרָתוֹ נָתְנָה שְׁלוֹשָׁה סָרִיגִים
שְׁנַיִם מֵהֶם נַעֲשׂוּ סִיגִים
חֲטָאִים וְאָחוֹר נְסוֹגִים
פְּרוּצִים בְּכָל אֲשֶׁר נִסּוֹגִים
שְׁמָהּ תָּמָר בַּאֲחוֹתִי כַּלָּה
יָה שָׁר רָעָתוֹ מכלה
וּבְרָעָה עָשׂ בּוֹ כָּלָה
כִּתֵּר לְאוֹנֵן עֲבוּר לְיַבְּמָהּ
וְנֶאֱנַס לָבוֹא וליכמה
לֹא אָבָה לְזוֹרְעָהּ וּלְרַחֲמָהּ
*וְהִשְׁחִית זַרְעוֹ מִלְּרַחֲמָהּ
מִמָּרוֹם הִשְׁקִיף אֵל בְּרִשְׁעָתוֹ
וְכִמְחוּיִים הָיְתָה הַשְׁחִיתוּ
*נוֹדְעָה כִּי רַבָּה רָעָתוֹ
וּכְמִיתַת אָח הֵמִית גַּם אוֹתוֹ
סָח יְהוּדָה אִישׁ אֱמוּנוֹת
עוז עָשׂ לְאַבֵּד שְׁתֵּי מָנוֹת
שׁוּבִי וּשְׁבִי בְּאַלְמָנוּת
וְחָס עַל שְׁלִישִׁי כִּי פָּלִיט הוּא
צוי עַד יִגְדַּל כִּי נַעַר הוּא
כִּי אָמַר פֶּן יָמוּת גַּם הוּא
קִדְּשָׁה שָׁם תָּמָר הַקְּדוֹשָׁה
אֲשֶׁר כָּמְהָה לְזֶרַע קְדֻשָּׁה
רִמַּת וְעָשְׂתָה קְדֵשָׁה
וְהִצְלִיחַ דַּרְכָּהּ קְדוֹשָׁהּ
שִׁמְּרָה אַלְמְנוּתָהּ פְּנֵי ה'
תַּאֲוָה לְהַגְזִיעַ בְּעַם ה'
כִּי הֵם זֶרַע בֵּרַךְ ה'


[ז]
אֶחָיו נִקְרְאוּ יְהוּדִים לְשֵׁם יְהוּדָה
בְּכֵן בְּאֶחָיו גָּבַר יְהוּדָה
גֹּדֶל שְׁמוֹ נוֹדַע בִּיהוּדָה
דִּבַּרְתָּ מְחוֹקְקִי יְהוּדָה
הָיְתָה לְקָדְשְׁךָ יְהוּדָה
וְרִגְמָתְךָ שָׂרֵי יְהוּדָה
זָבַדְתָּ מְלוּכָה לִיהוּדָה
חָלוֹשׁ וְקַטֵּל צָרֵי יְהוּדָה
טְמֹן וּמְחֵה חַטַּאת יְהוּדָה
*יְבֹרְכוּ הַכֹּל בִּיהוּדָה
כְּמוֹ יָלְדָה תָּמָר לִיהוּדָה
לְעוֹלָם תֵּשֵׁב יְהוּדָה
מוּצָאֵי מִמְּתֵי יְהוּדָה
נָא יְמַלְּאוּ עָרֵי יְהוּדָה
סֹב תִּסֹּב מְלוּכָה לִיהוּדָה
עֲבוּר כִּי כְּאַרְיֵה נִמְשָׁל יְהוּדָה
פְּקֹד וְיִשְׂמְחוּ בְּךָ בְּנֵי יְהוּדָה
רָמוּז וְיַעַל בַּתְּחִלָּה יְהוּדָה


קרובה כד
[א]
בְּחֵן וָחֶסֶד מְשֻׁפָּר
גְּזֵרָתְךָ אֵל בַּל תּוּפַר
*הַבַּעֲבוֹתוֹת נִמְשַׁךְ לְגֵיא נֵכָר
וְלַעֲבָדִים לְעֶבֶד הוּא נִמְכַּר
זַךְ אֲשֶׁר בְּמַעֲלָלָיו נִכָּר
וברואיו נִכָּר
טֹהַר לֵב אֲשֶׁר גַּם בַּמּוֹרָד
יִחַר יִצְרוֹ וּבְךָ לֹא מָרַד
כְּמוֹ כֵן מִשֶּׁלּוֹ הֻפְרַד
לְאֶרֶץ לֹא לוֹ הוּרַד
אֶשְׁמַע שֵׁמַע טוֹב כִּי ה' דִּבֶּר טוֹב
לְמַגֵּן בְּנֵי קַח רַךְ וָטוֹב


[ב]
מָשׁוּךְ בְּחַבְלֵי אָדָם
נִהַגְתָּ כְּצֹאן אָדָם
שׂוֹנְאָיו פֶּן תֵּרוֹם יָדָם
*עֲבוּר כִּי מָכְרוּ יְדִידָם
פֹּעַל יָדָיו בַּכֹּל הִצְלִיחַ
צְבִי צִדְקוֹ שָׁם הִצְמִיחַ
קִרְבַת אֱלֹהִים הִצְנִיעַ
רְדוֹת בְּאַרְצָם עַד הִצְנִיחַ
*שַׁדַּי קִנְאָתוֹ קִנֵּאתָ
שִׁלְטוֹן קוֹנָיו אוֹתוֹ הִקְנֵיתָ
תְּמוּתַת נַפְשׁוֹ חִיֵּיתָ
*תָּמִיד בְּכָל צַר אִתּוֹ הָיִיתָ
הוֹפִיעָה מִמְּרוֹמִים
מָלֵא רַחֲמִים
*מַטְלִיל לְהַחֲיוֹת רְדוּמִים


[ג]
יָה זְכֹר חֲשׁוּקִים
אֲשֶׁר בְּאֶפֶס עֲשׁוּקִים
מְבַקְּשֶׁיךָ בַּשְּׁוָקִים
וְאַתָּה בַּשְּׁחָקִים
נְדוּדִים אַסֵּף
*וְצָרוֹת הָסֵף
וְלָחֹן הוֹסֵף
עַל שְׁאֵרִית יוֹסֵף
יָד וּמַשְׁעֵנָה תִּהְיֶה כְּיוֹסֵף חִנָּם
כִּי כַּעֲבָדִים לְךָ עֵינָם
כְּמוֹ נִמְכְּרוּ חִנָּם


קרובה כה
[ד]
לְבַעַל חֲלוֹמוֹת הַלָּזֶה
גִּלִּיתָ סוֹד חֲלוֹמוֹת מַחֲזֶה
מֵחֲלוֹמוֹת יָצָא
וַחֲלוֹמוֹת מָצָא
מִבּוֹר הֻדְלָה
נִשְׂנָא בַּחֲלוֹם אֲשֶׁר לוֹ נִפְתַּר
*וְנֶאֱהָב בַּחֲלוֹם אֲשֶׁר הוּא פָּתַר
וְקָם פִּתְרוֹן חֲלוֹם הֲמָלֹךְ
*לְעוֹלָם ה' דְּבָרְךָ נִצָּב
וְיַעֲמֹד וְיָקוּם וְיִהְיֶה וְיִצְלָח
*וְסִימָנֵי אוֹתוֹת יַעֲשֶׂה
נוֹרָא מָרוֹם וְקָדוֹשׁ


[ה]
אִישׁ אֲשֶׁר בַּעֲלִילָה רָד לִיפֵיפִיָּה
קֵץ נִתָּן עַד אין יִהְיֶה בְּמַאְפֵּלְיָה
בַּבּוֹר וּבַדֶּרֶךְ וּבְבֵית אֲדוֹנָיו לֹא נֻטַּשׁ
בְּבֵית הָאֲסוּרִים לָמָּה רֻטַּשׁ


קרובה כו
[ו]
שָׁר וְהֵם לַטּוֹבוֹת בּוֹלְעוֹת
כִּי עִנּוּהוּ מַרְאוֹת נִרְאוֹת
וּנְשַׁנֶּה לוֹ מַרְאֵה חֲלוֹם עוֹד
וּבְסוֹד ה' מִי יַעֲמוֹד
שֶׁבַע בְּתוֹךְ קָנֶה אֶחָד
וּשְׁנֵי חֲלוֹמוֹת הָיוּ חֲלוֹם אֶחָד
בְּחִטֵּי מִינִית מְדֻגָּנוֹת
צְנוּמוֹת דַּקּוֹת שְׁדוּפוֹת וּנְחוּנוֹת
חֶזְיוֹנוֹת לוֹ בְּעֵת נִסּוּ
כְּמוֹ פָּרוֹת לְפָרוֹת עָשׂוּ
מַבְעִיתוֹת תּוֹעַ הלומו
וְנוֹאֲלוּ חֲכָמָיו וְחַרְטֻמָּיו
*מַזְכִּירוֹ לְהַזְכִּיר בְּעֵת הִזְכִּיר
אֶת חֲטָאַי אֲנִי מַזְכִּיר


[ז1]
אָז עָרוֹת עַל יְאוֹר עַל פִּי יְאוֹר
בַּחֲלוֹם הִרְאֵיתָ לְתַנִּין יְאוֹר
גְּדוֹל עֵצָה אַדִּיר וְנָאוֹר
דְּרָכִים שַׂמְתָּ לאור ומאור
הַמֵּשִׁיב חֲכָמִים אָחוֹר
וְאַתָּה תְּבָרֵךְ וּמִי יָאוֹר
זַךְ וּבְעֵינַיִם טָהוֹר
חֲזוֹת מַרְאֲךָ צַח וְטָהוֹר
טָהוֹר מִטָּמֵא כְּאַצְתָּה לִבְחֹר
יַד שָׁלַחְתָּ מִן הַחוֹר
כְּאַרְיֵה תִּשְׁאַג וְתִגְהֹר
לִפְרִיצֵי חַיּוֹת תִּגְעֹר
מַחְסוֹר אֵין לְךָ וְלֹא מַעְצוֹר
נָפַשְׁנוּ בְּיָדְךָ תֶּאֱצֹר
סְמִיכַת יֵצֶר תִּצֹּר
עַד אֲלָפִים חֶסֶד תִּנְצֹר
פְּקֻדָּה לְפוֹקְדֶיךָ תִּשְׁמוֹר
צוֹרְרֶיךָ גְּאוֹנָם תִּשְׁבֹּר
קֵץ שַׂמְתָּ לְמַחְשָׁךְ שָׁחוֹר
רָם מָשַׁלְתָּ נוֹף בְּשִׁיחוֹר
שְׁלוּמֶיךָ תַּנְחֶה בְּמִישׁוֹר
תֹּכֶן עִקּוּם חֲלוֹמוֹת תִּפְשֹׁר


[ז2]
הָאוֹמֵר מָה יֶאֱתֶא
הַגּוֹלֶה מָה יִגַּשׁ
הַהוֹגֶה מָה יְהַרְהֵר
הַזּוֹמֵם מָה יְזוֹמֵם
הַטּוֹעֵן מָה יְטֻמָּן
הַכּוֹלֵל מָה יִכּוֹן
*הַמַּגִּיד מָה מֵרֹאשׁ
*הַסּוֹתֵר מָה יִסָּתֵר
*הַפּוֹתֵר מָה יַפְלִיא
*הַקּוֹרֵא מָה יִקְרֶה


קרובה כז
[ז1]
הֲנִמְצָא כָּזֶה שָׁוֶה שַׁלִּיט שָׁלֵם שפח


[ז2]
שׁוֹקֵד עֵצוֹת מַעֲמַקּוֹת
קרואי לך קיצי חוקות
פּוֹדֶה קוֹוֶיךָ מִפּוֹקוֹת
שִׂפְתוֹתֶיךָ חָכְמוֹת מְפִיקוֹת
מְבֻחָנוֹת צְרוּפוֹת וּבְדוּקוֹת
כּוֹלְלוֹת צְדָקוֹת וּמְצוּקוֹת
טוֹב תַּקְשִׁיב וְתַעַשׂ צְדָקוֹת
זִכְרוֹנוֹת בְּסִפְרְךָ לְחַקּוֹת
הֲמוֹנֵי צִבְאוֹת לְהָקוֹת
גְּזֵרוֹתֶיךָ לֹא יָשׁוּבוּ רֵיקוֹת
איתנו אֱמֶת מְחֻשָּׁקוֹת


קרובה כח
[א]
אֱמֶת עַיִן רוֹאָה
אֵל לְתָם הֶרְאָה
בְּעֵת חוק רָעָב
נַפְשׁוֹ לֹא תִּרְעָב
פִּלּוּלוֹ מֵהֶם לֹא עִבֵּר
*דָּץ כִּי יֵשׁ שֶׁבֶר
וְאֵל בְּעֶזְרוֹ לְסֵבֶר
הִפְצִיחַ אַל תִּירָאוּ
כִּי לֹא תִּרְעֲבוּ
וְלָמָּה תִּתְרָאוּ
מְשַׂגֵּב בָּנָיו
וּמְמַגֵּן הֲמוֹנָיו


[ב]
*מֶזֶג לֹא חִסְּרָם
חָז קֵץ אֲסוּרִים
*טְרָפַנִי לֶחֶם חֻקִּי
יְכַלְכְּלֵנִי חֶלְקִי
יְמַלֵּט אִי נָקִי
כֵּן בְּאֹזֶן שִׁמָּעְתִּי
וְגַם לָאֵל שִׁוַּעְתִּי
וּבוֹ נִשְׁתַּעֲשַׁעְתִּי
לְעוֹלְלֵיהֶם צָפִיתָ
*וָטוֹב לָמוֹ צָפַנְתָּ
שְׂכָרָם הֶעֱצַמְתָּ
וּבְחַיֵּי טַל הֶחֱלָצְתָּ


[ג]
*מִנַּחַל עֲדָנֶיךָ
תְּרַוֶּה עֲנָוֶיךָ
נֶצַח עַל יְרֵאֶיךָ
הִתְמַדְתָּ עֵינֶיךָ
שַׂבַּע אֲיוּמָתְךָ
מִדֶּשֶׁן בֵּיתְךָ
עוֹרֵר אַהֲבָתְךָ
וְתֵבוֹשׁ אוֹיַבְתְּךָ
פַּצְתָּ לָנוּ שִׁבְרוֹ
וְלִמְכַלְכֵּל סִבְרוּ
צַהַל שֹׂבַע תָּשׁוּרוּ
וּלְמַשְׂבִּיעַ רָצוֹן תָּשִׁירוּ


[ד]
אוֹמֵר וְעוֹשֶׂה גּוֹזֵר וּמֵקִים
וְקָרָא רָעָב לְכָל דָּרֵי אֶרֶץ


[ה]
קוֹחַ עַיִן פָּקַח לָאָסוּר בְּבֵית סֹהַר
כִּי לֹא נֶחְלוּ עַל שֵׁבֶר יוֹסֵף
כִּי בַּעֲדַת אֵל נִצָּב קָדוֹשׁ


[ו]
אָהוּב כִּי הָיָה בְּפַתְרוֹס
בִּנְיַן צוֹעֲנִים הוּא יַהֲרוֹס
לְעוֹלָם דְּבָרְךָ נִצָּב קָדוֹשׁ
*דִּבָּה עַל אֶחָיו הוֹצִיא
הָמְרַר בְּיַד נוֹגְשִׂים אָצִים
*וַיִּשְׂטְמֻהוּ בַּעֲלֵי חִצִּים
*לְעוֹלָם דְּבָרְךָ נִצָּב קָדוֹשׁ
זוֹכֵר אֶת חֲלֹמֹתָיו חוֹזֶה סָבִיב אֲלֻמֹּתָיו
*לְעוֹלָם דְּבָרְךָ נִצָּב קָדוֹשׁ
*יָקָר דָּבָר בַּלֵּב שָׁמַר
לְדַבֵּר שְׂפָתָיו אֶל גָּמַר
*לְעוֹלָם דְּבָרְךָ נִצָּב קָדוֹשׁ
מַקְנִיאִים בּוֹ רָדוּ לְמִצְרַיִם
*נִבְהֲלוּ מִמֶּנּוּ וְשָׁחֲחוּ אַפָּיִם
סִיחַת פִּיו בָּא לְחַדְרֵי מֵעַיִם
*לְעוֹלָם דְּבָרְךָ נִצָּב קָדוֹשׁ
פַּעְנֵחַ קָרְאוּ שְׁמוֹ בְּצַהַל
*לְעוֹלָם דְּבָרְךָ נִצָּב קָדוֹשׁ
קֵץ יָדוֹעַ תֵּדַע בָּא
רָעָב לְמַעֲנוֹ לָאָרֶץ בָּא
*לְעוֹלָם דְּבָרְךָ נִצָּב קָדוֹשׁ
תָּמַהּ לְדִבְרֵי הַקּוֹרוֹת
תְּפִלָּה הֶעְתִּיר לְעוֹנֶה עֲקָרוֹת
*לְעוֹלָם דְּבָרְךָ נִצָּב קָדוֹשׁ


[ז]
אֶחָיו בְּדִבְרֵי גְּרוֹנָם
זָכַר חֲלוֹמוֹת טְעָמָיו
מְאַלְּמִים נִצְּבוּ סְבִיבָיו
תְּהִלַּת תִּפְאֶרֶת תָּאֳרוֹ


[ט]
אִישׁ חוֹלֵם חֲלוֹמוֹת וּפוֹתֵר חֲלוֹמוֹת
גַּשׁ וְנִתְגַּבֵּר וְדִבֵּר קָשׁוֹת
הִשְׁמִיעוּ קוֹל יַחַד כֵּנִים אֲנָחְנוּ
*זֹאת לֹא תַּחְשֹׁב בַּלֵּב עַל עֲבָדֶיךָ
חֵשֶׁק נֹעַם פִּינוּ לָאֵל כְּנֹעַם חַיּוֹת
טְלָאִים אַחִים שְׁנֵים עָשָׂר אֲנָחְנוּ
יֵצֵא אֶחָד מֵאָב וְאֵינֶנּוּ
כִּי כְּנֶפֶשׁ אָב קָטוֹן עִם אָב
לִמְאֹד נַפְשׁוֹ קְשׁוּרָה בְּנַפְשׁוֹ


קרובה כט
[א]
אָחֲזָה רְעָדָה לְשִׁבְטֵי תָּם
בְּעֵת הֵשִׁיב הָאִישׁ אוֹתָם
גָּבִיעַ בְּהִדָּרֵשׁ מֵאִיתָם
דָּאֲגוּ בְּשָׁמְעָם וּבִרְאוֹתָם
הֵחֵל וְכִלָּה וּמָצָא
וְנַעַר לְעֶבֶד נִמְצָא
זֹאת עָשׂ עוֹרְבוֹ נֶעֱצָב
חִנֵּן וְנִתְרַפֵּס פְּנֵי נִצָּב
טָעַן אַרְיֵה אֶת חֲמָתוֹ
יְדַבֶּר נָא פִּי שִׂיחַ שָׂח בְּחָכְמָתוֹ
כִּכְפִיר שָׁאַג לְעֻמָּתוֹ
לֹא נֶחְפָּז שׁוֹר מִנַּהֲמָתוֹ
כֹּל מַעֲשֵׂי יָדֶיךָ
וְהַכֹּל בְּיָדֶיךָ
מַגְּנֵנוּ בְּצֵל יָדֶיךָ


[ב]
מַיִם עֲמֻקִּים עֲצַת לֵב
נָבוֹן בְּשׁוּרוֹ שִׁבְרוֹן לֵב
סָחוּ לוֹ אַחִים בְּכָל לֵב
עַל אָח נִשְׁפּוֹךְ נֶפֶשׁ וָלֵב
פְּרִי אִישׁ אֶחָד כֻּלָּנוּ
צוּר אֶחָד הוּא אֱלֹהֵינוּ
קֶדֶם בְּאָח אַחֵר אָשַׁמְנוּ
רִשְׁעֵנוּ לָכֵן עַתָּה שֻׁלַּמְנוּ
שְׁלֵמִים הָיִינוּ וְחָסַרְנוּ
שְׁאַלְתָּנוּ וּמִמָּךְ לֹא הִסְתַּרְנוּ
תָּבַעְתָּ וֶאֱמֶת לְךָ גִּילִּינוּ
בִּי אֲדֹנִי אַל נָא תְּנִידֵנוּ
אֲמִתְּךָ תְּנַחֲמֵנוּ
וְאוֹרְךָ יַנְחֵנוּ
בְּגֶשֶׁם מִשְּׁאוֹל יְחַיֵּנוּ


[ג]
יַחְדָּיו יִגָּשׁוּ
כְּאַחַת יִפְגְּשׁוּ
חוֹרֵשׁ בַּקּוֹצֵר יָחוּשׁוּ
דּוֹרֵךְ בַּבּוֹצֵר יָעוּשׁוּ
יָהּ יִשְׁאַג כְּאַרְיֵה
וְתוֹפִיעַ דְּמוּת אַרְיֵה
יָרְדוּ צָרֵי יְהוּדָה
נוצחו בְּנֵי יְהוּדָה
*כְּגִישַׁת בְּנֵי יְהוּדָה


[ד]
וְיָצְאוּ חוּץ לְבוּשׁוֹ שְׂעָרוֹת לִבּוֹ
גּוּר אַרְיֵה יְהוּדָה רֹאשׁ עַל כָּל בְּהֵמָה
*אִיַּלְתּוֹ וְחִיַּלְתּוֹ נוֹרָא מָרוֹם וְקָדוֹשׁ


[ה]
אָמְנָם אָח בְּאָח נִגְּשׁוּ וְנִפְגְּשׁוּ
וְאַחַר כֵּן נִגַּשׁ מוּלוֹ לְמִלְחָמָה
אִם אוֹצִיא מַאֲמַר
כָּל צֹעַן תָּגְמָר
דָּבָר אִם אֲדַבֶּר נָא
דֶּבֶר בְּנוֹא אָבִיא נָא
אֵפוֹא הֲשָׂמַת עַיִן
הִבְטַחְתָּנוּ בְּטוֹב עַיִן
מוּטָב לִי וְלֹא לוֹ
בִּי אֲדוֹנִי וְלֹא בּוֹ
תַּשְׁלוּמִי כֶּפֶל גַּנָּב מְשַׁלֵּם
בִּגְנֵבָתוֹ נִמְכָּר אִם אֵין לוֹ לְשַׁלֵּם
*לְשַׁלֵּם לְךָ לָזֶה יֵשׁ
לָמָּה נִתְבַּיֵּשׁ
וְהָמוּ מֵעָיו
לְהִתְוַדַּע לְאֶחָיו


[ו]
כְּגִישַׁת חוֹרֵשׁ בַּקּוֹצֵר
וְאָח מֵאַחִים עוֹד לֹא יִבָּצֵר
וְשָׁח לַמַּשְׁבִּיר וּמַסְבִּיר וּמַשְׁפִּיר
פֶּן פָּנֵינוּ בִּפְנֵי אָב תַּחְפִּיר
כִּי קֶרַע אָח
*עַד אָנָה לֹא נִתְאָח
עַד עַתָּה אָב לֹא חָז מֵאָז
טֶבַח סָח אָשִׁית בִּגְבוּלְךָ
יָד הֶרֶף עַד מָתַי הִתגּוֹלְלְךָ
כַּבִּיר גְּבִיר אַחִים בְּחֵמָה
לַיִשׁ גִּבּוֹר בַּבְּהֵמָה
מַרְעִישׁ נוֹא בְּשַׁאֲגוֹ כְּלָבִיא
נַעַר עָרַבְתִּי מֵאֲבִי
שָׂח לוֹ בִּי תְּהִי נָא יָדְךָ
עָלֵינוּ לָמָּה הֶעֱרַמְתָּ סוֹדְךָ
פִּרְזוֹן גְּבוּרָה בְּהוֹדִיעוֹ
צָפְנַת פַּעְנֵחַ בְּכֵן שָׁעוֹ
קוֹלוֹ בְּקָשְׁבָם נִתְעַלְּפוּ
תֵּדְעוּ כִּי אֲנִי הוּא יוֹסֵף אֲחִיכֶם


[ז]
בִּי אֲדוֹנִי אָב
*אַל תַּאֲבִיד
בִּי אֲדוֹנִי גְּדִי
אַל תִּגְזֹל
בִּי אֲדוֹנִי הַבְטָחָה
אַל תַּהֲפֹךְ
בִּי אֲדוֹנִי זֹאת
אַל תִּזְכּוֹר
בִּי אֲדוֹנִי טֶבַח
אַל תָּטִיל
בִּי אֲדוֹנִי כֵּן
אַל תַּכְרִיעוּ
בִּי אֲדוֹנִי רִיב
אַל תָּרִיב
בִּי אֲדוֹנִי תַּחְפַּנְחֵס
אַל תַּתֵּם


[ח]
לֹא נִבְהָל שׁוֹר לֹא נֶחְפָּז אֲרִי
זֶה מְדַבֵּר וְזֶה מַשִּׁיב
זֶה אוֹמֵר וְזֶה מְקַבֵּל
מוֹכֵר וּמָכוּר
וּבַת קוֹל מִמָּרוֹם עוֹנָה
הִנֵּה הָעֵת וְהָעוֹנָה
הִנֵּה קְרָב וְהִנֵּה מִלְחָמָה
אוֹמֵר עֵת שָׁלוֹם הִיא


[ט]
*קְדוֹשׁ מִשְּׁאֵרִית יוֹסֵף
*מִמְּקוֹמוֹ הֵשִׁיב אֶת נֶפֶשׁ אֲחֵי יוֹסֵף
מִמְּקוֹמוֹ יָשׁוּב וְיָחֹן אֶת שְׁאֵרִית יוֹסֵף


*אִי לָנוּ מִיּוֹם דִּין אִי לָנוּ מִיּוֹם תּוֹכֵחָה
אֲהוּב מֵאַחִים בִּהִתְּוַדְעוֹ לְאַחִים
גַּם מָה יַעֲשֶׂה לְיוֹם תּוֹכֵחָה
הֵן לְאָח אַחִים לֹא יָכְלוּ עֲנוֹתוֹ
זֶה בְּהִוָּדְעוֹ אִישׁ לֹא עָמַד
טַעֲמוֹ בְּקָשְׁבָם נָפְלוּ עַל פָּנִים
כְּאַחַת כָּרְעוּ וְכָפְפוּ קוּמָה
מִפָּנָיו נִבְהֲלוּ כְּשָׂח אֲנִי אֲחִיכֶם


קרובה לא
[א]
וְהֵם צֹאן יָדֶךָ
גּוֹנְנֵם בְּצֵל יָדְךָ


[ב]
נוֹאי נֹעַם אָהַב
*עַזָּה כַּמָּוֶת אַהֲבָה אֲשֶׁר אָהַב
קָרָא וְחָלַק לוֹ כָּבוֹד
תָּמַךְ וְעַל מִטָּה יָשַׁב
יַגִּיעוּ שָׁנִים
לְחַדֵּשׁ יְשָׁנִים
*לְהַחֲיוֹת בְּטַל יְשֵׁנִים


[ג]
יָזַמְתָּה מִיתָה לַכֹּל
*וְיָפֶה בְּעִתּוֹ עָשִׂיתָ כֹּל
כּוֹס מָסוּךְ לַכֹּל
וְהַכֹּל כַּאֲשֶׁר לַכֹּל
בַּעֲבוּר כִּי עַל חַיֵּיהֶם יְכַפֵּר יוֹם מִיתָה
יד שִׁלְטוֹן אֵין בְּיוֹם הַמָּוֶת וּמִי לֹא יִרְאֶה מָוֶת
עַד יְבֻלַּע מָוֶת
יְקוֹשׁ חוֹלִי רִאשׁוֹן וְחֹלִי שִׁנֵּי הֶחֱלֵיתָה
לִנְבִיאֵי צֶדֶק וּמֵהֶם הַחִלּוֹתָ


[ד]
יְמֵי תְּמִימִים אַתָּה יוֹדֵעַ
וְיוֹם מִיתָה לָהֶם לֹא מוֹדִיעַ
לְמַעַן אִם יֶחֱלוּ וְאִם יַזְקִינוּ
מְלַאכְתָּם יַתְקִינוּ
וְיוֹרְשֵׁמוֹ יַתְקִינוּ
כְּאָב וִיחִידוֹ אֲשֶׁר בָּטוּ
כִּי לִימוֹת זִקְנָה נָטוּ
דָּאֲגוּ פֶּן יוֹם מִיתָה יִהְיֶה
וְצִוּוּ עַל בָּתֵּיהֶם מָה יִהְיֶה
וְתָם בְּעֵת חָלָה
קְרָא לִבְנוֹ לְיוֹסֵף
עַד לֹא יֵאָסֵף
עָלָיו לְהוֹסִיף
תּוֹסֶפֶת בְּרָכוֹת
אֶפְרַיִם כִּרְאוּבֵן מְנַשֶּׁה כְּשִׁמְעוֹן
וְאָז הִסְכַּמְתָּ קָדוֹשׁ


[ה]
אָז בְּזִקְנָה הִתְחִיל אָב בָּא בַּיָּמִים
*לְהוֹדִיעַ כִּי זִקְנָה הוּא סוֹף יָמִים
בֶּן אָדָם בְּהַגִּיעוֹ לְזִקְנַת יְמוֹתָיו
יִפְחַד תָּמִיד מִפְּנֵי יוֹם מוֹתָיו גַּם יְחִדּוֹ הֵחֵל בְּיִסּוּרִים
כִּי הֵם לְאָדָם לְמִיתָה מוֹסְרִים
דָּאוֹג עֲבוּר יִדְאַג כָּל אִישׁ אִם יִוָּסֵר
פֶּן תִּקְצָר נַפְשׁוֹ וּלְמָוְתָה יִמָּסֵר
הֵן מֵאִישׁ תָּם הַחֹלִי הִתְחִיל
כִּי אִם יֶחֱלֶה אָדָם יֵחַת וְיָחִיל
וְיָשׁוּב בְּחָלְיוֹ כִּי יִירָא מִמָּוֶת
כִּי הַחֹלִי קוֹרֵא לַמָּוֶת
זָעַק תָּם לְנֶחֱסַךְ מִלְּטַמֵּא יָרֵךְ
הִשָּׁבְעָה לִי בְּחוֹתַם יָרֵךְ
*חָלִילָה לָךְ מִלִּקְבּוֹר שֶׂה בְּצַד חֲמוֹרִים
כִּי אִם בַּאֲשֶׁר קָנִינוּ מֵאֱמוֹרִים
*טִפּוּחָיו הִגִּישׁ לוֹ אַבְרֵךְ
*וַיְבָרְכֵם וַיֹּאמֶר בְּךָ יְבָרֵךְ
יַרְבִּיב אֶפְרַיִם
וְיַאֲלִיף מְנַשֶּׁה
*לְעוֹלָם לִי אֶפְרַיִם
וְלָעַד לִי מְנַשֶּׁה


[ו]
אָב אֲשֶׁר נַפְשׁוֹ לְךָ אֲהֵבָה
בַּעֲבוּר אַהֲבָתְךָ אֲשֶׁר כְּלֶהָבָה
נִמְשַׁךְ בַּעֲבוֹתוֹת אַהֲבָה
גָּוַע וְנָטָה לְמִיתָה
מְהַלֵּךְ וְנָם הַפַּעַם אָמוּתָה
דַּיָּן הַמּוֹתִיר בְּנֵי תְּמוּתָה
יָקָר בְּעֵינָיו לַחֲסִידָיו הַמָּוְתָה
הוֹרְךָ הֵן נֶאֱסַף אֶל עַמּוֹ
וְטוֹב בְּרָכָה נֶאֱסֶפֶת עִמּוֹ
וְקַח אֶת שְׁנֵי בָנָיו עִמּוֹ
כִּי יְבָרְכֵם בְּנָאֳמוֹ וְנָעֳמוֹ
זַעַם חוֹלִי עַל אָב חֻזַּק
וְרִפְיוֹן יָדַיִם חִזַּק
חוֹלְלוֹ בְּשָׁמְעוֹ הִנּוֹ נִתְחַזֵּק
בְּבִרְכוֹתָיו אוֹתוֹ לְחַזֵּק
טוֹעַנְךָ וְנוֹשַׂאֲךָ עַל בִּרְכָּיו
טָעַן חוֹלִי וְכָרַע עַל בִּרְכָּיו
יוֹסֵף בְּקָשְׁבוֹ אִמֵּץ בִּרְכָּיו
לְהַטְעִין בְּרָכָה לְנוֹלְדוּ עַל בִּרְכָּיו
כָּמַהּ מְחוֹלֶלְךָ לְךָ לְחַלּוֹת
נַפְשׁוֹ בְּהִתְעַטֵּף וּבְהֵחָלוֹת
לָכֵן לֹא נִתְמַהְמַהּ לַעֲלוֹת
וְאֶת בָּנָיו עִמּוֹ לְהַעֲלוֹת
מַאֲהִיבְךָ בֵּין הַבָּנִים
חָלָה וּלְךָ קָרָא מִכָּל בָּנִים
נִחֵל בָּנָיו בְּרָכָה כִּגְדוֹלֵי בָּנִים
כִּי בְּנֵי בָּנִים כְּבָנִים
סָמַךְ הוֹרְךָ לְסוֹף יְמוֹתָיו
וְנָטָה לָלוּן עַם אֲבוֹתָיו
עָלָה הוּא וְיוֹצְאֵי יְרֵכוֹתָיו
לְכוֹנֵן עֲלֵיהֶם כְּלָל בִּרְכוֹתָיו
פָּקַד הָאֵל פּוֹקֵד כֹּל
לְאָבִיךָ פְּקֻדַּת כֹּל
צוּר הַכֹּל
כֹּל כַּאֲשֶׁר לַכֹּל
יָפֶה בְּעִתּוֹ עָשָׂה כֹּל
קוֹרַאֲךָ קָרָא מִקְרָאוֹ לָמוּת
וּמִי גֶבֶר יִחְיֶה וְלֹא יָמוּת
רָץ לְחַלּוֹתוֹ בְּסֵבֶר דְּמוּת
כִּמְחַלֶּה זה שְׁכִינַת דְּמוּת
שׁוֹמֵר מִצְוָה שְׂכָרָהּ חַיֵּי נֶפֶשׁ
לְכִבּוּד אָב אֲהֵבְךָ אַהֲבַת נֶפֶשׁ
תָּכַף לְקַבֵּל מֶנּוּ נֶפֶשׁ
וְלָתֵת תְּהִלָּה לַאֲדוֹן כָּל נֶפֶשׁ


[ז]
אֱמֶת אָמַרְתָּ לִמְנַשֶּׁה
בְּמָעוֹז רֹאשׁ נִכְתָּר אֶפְרָיִם
גִּדּוּל בְּכוֹר הָיָה מְנַשֶּׁה
דִּבַּרְתָּ בְּכוֹרִי הוּא אֶפְרָיִם
הַכֹּל מְבָרְכִים בִּמְנַשֶּׁה
וּמִתְבָּרְכִים בְּשֵׁם אֶפְרָיִם
זֻמַּן כְּשִׁמְעוֹן מְנַשֶּׁה
*חֻשַּׁק כִּרְאוּבֵן אֶפְרַיִם
טֶרֶם נוֹלַד מְנַשֶּׁה
*יֻדְּעָה תּוֹלְדוֹת אֶפְרַיִם
כְּבוֹד מִילָה עָלָה לִמְנַשֶּׁה
*לִוּוּי שַׁבָּת נָחַל אֶפְרַיִם
מְקוֹם מִקְלָט בִּגְבוּל מְנַשֶּׁה
נִתַּן כֵּן בְּהַר אֶפְרַיִם
שֻׂכְּלָה יָד עַל רֹאשׁ מְנַשֶּׁה
עֻטְּרָה יָמִין בְּרֹאשׁ אֶפְרַיִם
פְּלָאִים הִפְלֵאתָ לִבְנֵי מְנַשֶּׁה
צֶדֶק הִצְמַחְתָּ לְמַטֵּה אֶפְרַיִם


קרובה לב
[ז]
*וַיִּתְחַזֵּק בְּאֹמֶן בְּאֹמֶץ לְאַשֵּׁר אֲגוּדָיו
וַיֵּשֶׁב בְּבֶדֶק בְּבִינָה לְבָרֵךְ בָּנָיו
וַיֵּשֶׁב בְּדֵעָה בְּדִיץ לְדַשֵּׁן דְּגָלָיו
וַיִּתְחַזֵּק הָדוּר בְּהוֹד לְהוֹשִׁיעַ הֲמוֹנָיו
וַיֵּשֶׁב בְּוִדּוּי בְּוִכּוּחַ לְוַכַּח וְעוּדָיו
וַיִּתְחַזֵּק בְּזִכָּרוֹן בִּזְרוֹעַ לְזַכּוֹת זְכָרָיו
וַיֵּשֶׁב בְּחִזָּיוֹן בְּחִידוֹת לְחַנֵּךְ חֲנִינָיו
וַיִּתְחַזֵּק בְּטֶכֶס בְּטַעַם לְטַלֵּל טְלָאָיו
וַיֵּשֶׁב בְּיִרְאָה בְּיוֹפִי לְיַקֵּר יְלָדָיו
וַיִּתְחַזֵּק בְּכֹחַ בְּכִישׁוֹר לְכוֹנֵן כּוֹתְרָיו
וַיֵּשֶׁב בְּלַהַג בְּלַהַק לְלַבֵּב ללביו
וַיִּתְחַזֵּק בְּמוֹרָא בְּמִישׁוֹר לְמַלֵּל לִמְלִיטָיו
וַיֵּשֶׁב בְּנוֹי בִּנְבוּאָה לְנַחֵם נוֹחֲלָיו
וַיִּתְחַזֵּק בְּסִבְרוֹן בְּסוֹד לְשַׂגֵּב סְרִיגָיו
*וַיֵּשֶׁב בְּעָרְמָה בַּעֲנָוָה לְעוֹדֵד עֲדָרָיו
וַיִּתְחַזֵּק בְּפִרְזוֹן בִּפְקִידָה לְפָאֵר פְּרָחָיו
וַיֵּשֶׁב בְּצֹהַר בְּצַהַל לְצַדֵּק צְבָאָיו
וַיִּתְחַזֵּק בְּקֹשֶׁט בְּקִדָּה לְקוֹמֵם קְהָלָיו
וַיֵּשֶׁב בְּרֶגֶשׁ בְּרוֹן לְרַחֵם רְבִעָיו
וַיִּתְחַזֵּק בְּשֶׁקֶט בְּשָׁלוֹם לְשַׁפֵּר שְׁתוּלָיו
*וַיֵּשֶׁב בְּתַאֲוָה בְּתִלּוּל לִתְמֹךְ תְּמִימָיו


קרובה לג
[א]
אוֹתוֹתֵי בַּמָּה אֵדַע
בָּחוּר בְּעֵת אָץ לֵדַע
גַּלְתָּ אָדוֹן כֹּל מַדָּע
דְּרָכֶיךָ אֹתוֹ לְיַדָּע
הֲבִמְלַאכְתּוֹ הָיָה מָהִיר
וּבְמַעֲלָלָיו זַךְ וְזָהִיר
*זִמְנָתוֹ צֹאן לְהַנְהִיג
חֵילֵי צֹאן אָדָם הֱיוֹת מַנְהִיג
טֶרֶם נֵס יִרְאֶה
יִדַּעְתּוֹ כִּי נִסֶּךָ יִרְאֶה
כְּלוּלַי נַמְתָּ זֶה יִרְעֶה
לְמַעַן כִּי בֶּאֱמוּנָה הָיָה רוֹעֶה


יָקוּם דְּבָרְךָ
יַעֲמוֹד דִּבּוּרְךָ
לְמַגְּנֵנוּ כִּדְבָרְךָ


[ב]
מִדַּדֶּה הָיָה אִישׁ הָאֱלֹהִים
נוֹהֵג וּבָא בְּנִסֵּי אֱלֹהִים
שְׂאֵתוֹ עֵינָיו בְּהַר אֱלֹהִים
עָלָיו נָחָה רוּחַ אֱלֹהִים
פְּלִידַת אֵשׁ אֹכְלָה
צָפָה וּסְנֶה לֹא אָכְלָה
קִימַת לַפִּידִים שָׁר וְנִמְלָא
רַךְ יוֹנְקוֹתָיו לֹא נֶאֶמְלָה
שְׁבָח פָּעֳלֶךָ בְּקָרוֹב תִּרְאֶה
שַׁדַּי וּמֵרָחוֹק תִּרְאֶה
תָּקְפְּךָ עַד לֹא יֵרָאֶה
תְּחִלָּה מַלְאָךְ פָּנָיו נִרְאָה


חֶסֶד וְרַחֲמִים
תַּט מִמְּרוֹמִים
לְהַחֲיוֹת בְּטַל רְדוּמִים


[ג]
יָהּ חֲסֹף יָדְךָ
וֶאֱסֹף צֹאן יָדְךָ
בְּמַטֶּה עֻזְּךָ
וּבְשֵׁבֶט מֵעֻזְּךָ
*נִדְמִינוּ לְצֹאן תּוֹעֶה
מְפֹרָד וּפוֹעֶה
בְּאֵין לָהּ מִרְעֶה וְגַם לֹא רוֹעֶה
יִרְעוּ כְּדָבְרָם


[ד]
בְּכָל צָרוֹתֵינוּ לְךָ צָרָה
וְהִבְטַחְתָּנוּ עִמּוֹ אָנֹכִי בַּצָּרָה
כִּי אַתָּה אֱלֹהֵינוּ וַאֲנַחְנוּ עַמְּךָ
כִּי אַתָּה רוֹעֵנוּ וַאֲנַחְנוּ צֹאנְךָ
*בְּמִצְרָיִם בְּעֵת הֵצַר לָנוּ שׂוֹנֵא
נִגְלֵיתָ בְּמָקוֹם צָר מִתּוֹךְ הַסְּנֶה
פְּרוּכִים בִּלְבֵנִים לָנוּ עֵת רָאִיתָ
תַּחַת רַגְלֶיךָ לְבֵנָה הֶרְאֵיתָ
רָאוּ רָאִיתָ
וְיָדוֹעַ יָדַעְתָּ
*פָּקוֹד פָּקַדְתָּ
וְקָרוֹא קָרָאתָ
לְמוֹשֶׁה מִמִּרְעֶה
מִתּוֹךְ מַרְאֶה
וְעֵת אֲשֶׁר רָאָה
אֲשֶׁר לֹא הָרְאָה
כְּבוֹדְךָ הַנִּרְאָה
בְּאֵימָה וְיִרְאָה
הֶאֱמִירְךָ קָדוֹשׁ


[ה]
אַחַר הַמִּדְבָּר צִיר נִהֵג צֹאן
אַחַר הַמִּדְבָּר הִנְהִיג עַמּוֹ כַּצֹּאן
בְּלֹא רַגְלַיִם רָץ וְהֵרִיץ מַרְעִיתוֹ
לָלֶכֶת לִמְקוֹם חֶזְיוֹן מַרְאִיתוֹ
*גִּדּוּלֵי דֶּשֶׁא הָיוּ נִבְרָאִים לְפָנָיו
וְאַחַר כָּךְ הָיוּ נִבְלָעִים מִלְּפָנָיו
דֶּרֶךְ גְּדוֹלָה לְיוֹם אֶחָד הִלֵּךְ
כִּי אוֹהֵב מֵישָׁרִים יִישַׁר לוֹ הֵלֶךְ
הַר הָאֱלֹהִים עֵת כִּי הֻגַּע
מִטָּרְחוֹ הוּנַח וּמִיגִיעוֹ הֻרְגַּע
וּתְחִלָּה נִרְאָה לוֹ כִּדְמוּת מַלְאָךְ
זֶה לְפִי דַּרְכּוֹ חִנְּכוֹ לִרְאוֹת
לִהְיוֹת בָּקִי בְּכֹל מרא מַרְאוֹת
חֻזַּק לִבּוֹ כְּשָׁר לַבַּת אֵשׁ
בַּעֲבוּר לְלַבְּבוֹ בְּכָל מִינֵי אֵשׁ
*טָהוֹר בְּתוֹךְ טֻמְאָה יְקָרוֹ הוֹפִיעַ
גָּבֹהַּ עַל סְנֶה כְּבוֹדוֹ הוֹדִיעַ
יַעַן כִּי צָרַת עַמּוֹ הִיא צָרָתוֹ
*וִישׁוּעָתָם הִיא יְשׁוּעָתוֹ


[ו]
אֲשֶׁר נִתְכַּנָּה יְקוּתִיאֵל
כִּי בָּנִים הִקְוָה לָאֵל
*בְּסִבְלוֹת אֶחָיו לִרְאוֹת כְּהוֹאֵל
*נוֹדַע כִּי הוּא הַגּוֹאֵל
גִּדּוּל מַרְבִּית בַּת פַּרְעֹה
וּמֶנּוּ וּבוֹ קָם וּפְרָעֹה
וְטוֹב מעשרו כּוֹנֵן עָלָיו
*חִשּׁוּב הִרְהוּר גִּלָּה לוֹ וְנִגְלָה אֵלָיו
טְעוֹן אֶת מַשּׂאוֹי אַחִים
אֲשֶׁר הָיוּ כְּשׁוֹשָׁן בֵּין הַחוֹחִים
יָגַע לֵדַע עַד כַּמָּה הֵם נֶאֱנָחִים
וְיִדַּעְתּוֹ כִּי הֵם נִנּוֹחִים
*כּוֹלֵל הַקֵּץ וְהוּא קָרוֹב
וּפָרַט חֶשְׁבּוֹן וְהוּא רָחוֹק
לִבּוֹ הִשְׂכִּיל כִּי הוּא קָרוֹב
כְּקָרַב וַיַּאַת אֵלָיו מֵרָחֹק
מִנֶּפֶשׁ בְּהֶמְתּוֹ הוֹדִיעַ
וּמָרַת נַפְשׁוֹ לִבּוֹ יוֹדֵעַ
נוֹדַע לוֹ מְתֵי שָׁוְא יוֹדֵעַ
קֵץ יָדוֹעַ תֵּדַע לְהוֹדִיעַ
סָמוּךְ וּבָטוּחַ בִּשְׁבוּעָה
אֲשֶׁר הֻבְטְחָה לְאָב בִּשְׁמוּעָה
עוֹדֶנּוּ מִשְׁתָּאֶה ברן יְשׁוּעָה
*צָלְחָה וְצָמְחָה בָּהּ בְּשָׁעָה
פָּקוּד מִיַּלְדוּתוֹ אִישׁ גָּדוֹל
לְהַפְקִיד עַל גּוֹי גָּדוֹל
*צָעַד לִרְאוֹת הַמַּרְאֶה הַגָּדוֹל
מִיכָאֵל הַשַּׂר הַגָּדוֹל
*קָראוּי וּמְכֻנֶּה שֵׁמוֹת עֲשָׂרָה
בְּחָכְמָה אֲשֶׁר תָּעֹז מֵעֲשָׂרָה
*רִצּוּי זֶה שֵׁם אֲשֶׁר הֻקְרָא
חוֹבֵב וּבוֹ פַּעֲמַיִם נִקְרָא
שָׁפָל וְעָנָיו וְנִבְחַר בּוֹ
וּבְהַשְׁפָּלָה וּבַעֲנָוָה תְּחִלָּה דֻּבַּר בּוֹ
תַּקִּיף אֲשֶׁר מְלֹא כָל הָאָרֶץ כְּבוֹדוֹ
וְעַל הַסְּנֶה לָחַץ כְּבוֹדוֹ


[ז]
אֵשׁ אֲשֶׁר הִיא אֹכְלָה אֵשׁ
אֵשׁ בּוֹעֶרֶת בִּיבֵשִׁים וְלַחִים
אֵשׁ גּוֹחֶלֶת בְּשֶׁלֶג וְקִיטוֹר
אֵשׁ דּוֹמָה לָאֲרִי רוֹבֵץ
אֵשׁ הַמַּרְאָה כמו מַרְאוֹת
אֵשׁ וַדַּאי כִּי לֹא כָּבָה
אֵשׁ זוֹרַחַת וּמְשׁוֹטֶטֶת
אֵשׁ חוֹשֶׁשֶׁת וּמִתְלַקַּחַת
אֵשׁ טָסָה בְּרוּחַ סְעָרָה
אֵשׁ יוֹקֶדֶת בְּאֶפֶס עֵצִים
*אֵשׁ כִּי כָּל יוֹם מִתְחַדֶּשֶׁת
אֵשׁ לֹא נֻפְּחָה מֵאֵשׁ
אֵשׁ מַעֲלָה לוּלָבִין
אֵשׁ נִיצּוֹצֶיהָ הֵם הַבְּרָקִים
*אֵשׁ קוֹדַחַת עַד שְׁאוֹל תַּחְתִּית
אֵשׁ שְׁחוֹרָה כָּעוֹרֵב
אֵשׁ תַּלְתַּלִּים כְּצִבְעֵי קֶשֶׁת


[ח]
מִתְחַלֶּפֶת בְּרוֹב דִּמְיוֹנוֹת
עַל הַסְּנֶה בִּלְהָבִים
*וְעַל סִינַי בְּלַפִּידִים לְמַעְלָה שְׁבִיבִים תְּלַהֵט
וּלְמַטָּה רְשָׁפִים תְּלַחֵךְ
וּמֶנָּה גְּבִילַת הַשְּׂרָפִים
לָכֵן בָּהּ לֹא נִשְׂרָפִים
וּמִזֵּעָה אֲשֶׁר הֵם מַזִּיעִים
נְהַר דִּינוּר מוֹשֵׁךְ אוֹר
וּגְדוֹתָיו גּוּשֵׁי שֶׁלֶג
הָאֵשׁ לֹא תַּרְתִּיחַ שֶׁלֶג
וּמִשֶּׁלֶג לֹא יצין אֵשׁ
כִּי יוֹצֵר הָאֵשׁ וּבוֹרֵא הַשֶּׁלֶג 
מַתְוִיךְ שָׁלוֹם בֵּין אֵשׁ וְשֶׁלֶג
שׁוֹפֵט בָּאֵשׁ וְדָן בַּשֶּׁלֶג
וּמִי יִסָּתֵר מֵחַמָּתוֹ
וּמִי יַעֲמֹד בְּקָרָתוֹ
כִּי אִם יִשְׂרָאֵל עַמּוֹ
אֲשֶׁר בָּאוּ בַּמַּיִם וּבָאֵשׁ
וְהֵם מְשׁוּלִים בַּמַּיִם וּבָאֵשׁ
*לָכֵן לֹא יִשָּׁטְפוּ בַּמַּיִם וְלֹא יִכָּווּ בָּאֵשׁ
*כִּי כִּבְלוּלֵי מַיִם וָאֵשׁ
יִפְתְּחוּ פִּיהֶם בִּקְדֻשָּׁה
לְהַעֲרִיץ בַּקֹּדֶשׁ


קרובה לד
[ט]
בְּתֹם וְצֶדֶק וְאֹמֶן יַקְדִּישׁוּךָ צִבְאוֹת קֹדֶשׁ תָּמִיד יַעֲנוּ וְיֹאמְרוּ
קָדוֹשׁ מֵהוֹלְכֵי תָּמִים
קָדוֹשׁ מִפּוֹעֲלֵי צֶדֶק
קָדוֹשׁ מִדּוֹבְרֵי אֱמֶת
קָדוֹשׁ לְמֹשֶׁה הוֹדִיעַ יֹשֶׁר וְהִלּוּךְ תָּמִים
קָדוֹשׁ חִכְּמוֹ עַנְוַת הָעֵקֶב וּפְעֻלַּת צֶדֶק
קָדוֹשׁ לִמְּדוֹ שְׁלִיחוּת הַקֹּשֶׁט וְדִבְרַת הָאֱמֶת
מִמְּקוֹמוֹ בְּתֹם מֻפְרָכִים צָפָה וְדִלֵּג עַל קֵץ
מִמְּקוֹמוֹ רָאָה צִדְקַת עַמְרָם וְקִפֵּץ חֶשְׁבּוֹן
מִמְּקוֹמוֹ יָדַע אֱמוּנַת מֹשֶׁה וְנִגְלָה וְצָמַח


קרובה לה
[א]
בְּשׁוּרוֹ הוֹפָעַת אֵל בְּמַלְכוּתוֹ
גֶּבֶר מָהִיר בִּמְלַאכְתּוֹ
*דֶּלֶג שׁוֹר הָיְתָה לֶכְתּוֹ
הִזְכִּיר לְאֶחָיו בְּרִפְשָׁם
וְיָדַע מִצָּרַת נַפְשָׁם
*זָהָא לְבַשְּׂרָם כִּי גָע נוֹפְשָׁם
חֵרוּת דְּרוֹר חוֹפְשָׁם
טַעַם הִגִּיד לַחוֹתֵן
יֹשֶׁר הַרְשָׁיָה לוֹ לִתֵּן
לְלַוּוֹתוֹ בְּשָׁלוֹם לוֹ נִתָּן
לַיְלָה תָּאִיר כַּיּוֹם
וְיוֹם שִׁבְעָתַיִם כְּיוֹם
*בְּצֶדֶק יוֹשֵׁב כְּחֹם הַיּוֹם


[ב]
מֶלֶךְ בְּיָפְיוֹ עַם זוּ תָּאַב
נִגְלָה בִּמְקוֹם תַּאַב


קרובה לו
[ט]
לְשִׁמְךָ וּלְזִכְרְךָ מַזְכִּירֵי שִׁמְךָ בִּקְדֻשָּׁה עוֹנִים וְאוֹמְרִים
קָדוֹשׁ מִבְּרִית אַבְרָהָם
קָדוֹשׁ מִשְּׁבוּעַת יִצְחָק
קָדוֹשׁ מֵהַבְטָחַת יַעֲקֹב
קָדוֹשׁ בֵּין בְּתָרִים כָּרַת בְּרִית לְאָב בִּשְׁמוֹ
קָדוֹשׁ בְּמוֹרִיָּה קִיֵּם שְׁבוּעָה לַבֵּן בִּשְׁמוֹ
קָדוֹשׁ תַּחַת סֻלַּם סָמַךְ הַבְטָחָה לְתָם בִּשְׁמוֹ
מִמְּקוֹמוֹ נִגְלָה לְהָקִים בְּרִית וְכֵן עַתָּה יִגָּלֶה
מִמְּקוֹמוֹ הוֹפִיעַ לְקַיֵּם שְׁבוּעָה וְכֵן עַתָּה יוֹפִיעַ
מִמְּקוֹמוֹ נוֹדַע לַעֲשׂוֹת הַבְטָחָה וְכֵן עַתָּה יַעֲשֶׂה


קרובה לז
[א]
אָז נוֹלַד רָאִיתָ
בְּחִירְךָ אָז הֶרְאֵיתָ
גִּנְזֵי לֵב צַר יְדָעַתָּה
דָּבָר אֲשֶׁר יְדַבֵּר לָהֶם הוֹדַעְתָּ
הַמַּטֶּה אֲשֶׁר נִבְרָא לְעַנּוֹתוֹ
וּבוֹ כְּאִוַּלְתּוֹ לַעֲנוֹתוֹ
זְחִילַת תַּנִּין לְהַרְאוֹתוֹ
חֲמַת תַּנִּינִים לְהַרְווֹתוֹ
טֶפֶשׁ לִבּוֹ יִתְגַּבֵּר
יִרְגַּז כְּזוֹחֵל וְיִתְעַבֵּר
כּוֹחַ מַטֶּה אוֹתוֹ יַדְבֵּר
לְעֵת יֻעַשׂ מוֹפֵת אֲשֶׁר יְדַבֵּר


מַעֲנֶה לָנוּ תִּפְתַּח
וּמוֹסְרוֹתֵינוּ תְּפַתַּח
בְּצֶדֶק יוֹשֵׁב פֶּתַח


[ב]
מַטֶּה הַנִּקְרָא לְשֵׁם אֱלֹהִים
נִקְרָא עוֹד לְשֵׁם אַחִים
שָׂמוּ בָּם אוֹתוֹת וּמוֹפְתִים
עֲלֵי נוֹפִים וּמוֹפִים וְנַפְתֻּחִים
פִּתְגָּם מַלְכָּם לֹא אִחֲרוּ
צִירִים וּמִיָּד מִהֲרוּ
קִירוֹת לִבּוֹתָם נִמְהֲרוּ
רָגְזוּ וּמִדַּעַת נִבְעֲרוּ
שְׁלוּחִים עֵת אֲשֶׁר נִרְאוּ
שְׁלִיחוּתָם מִיָּד הֶרְאוּ
*תַּעֲצוּמוֹת מִפִּי מֶלֶךְ נִבָּאוּ
תְּפוּסֵי עֹז בְּעַזּוּת אֵלָיו בָּאוּ


לִבּוֹ בְּהִתְבּוֹנֵן
בְּבִינַת אֶל מְבוֹנֵן
טַל תְּחִי יְחוֹנֵן


[ג]
יַנְחֵנוּ שִׁבְטְךָ
וּמִשְׁעֶנֶת מַטְּךָ
עַל אֱדוֹם בְּהַטְּךָ
מוּסַר שׁוֹטְךָ
נָשָׂא נֵס גָּדוֹל
לְתַנִּין יָם הַגָּדוֹל
כְּתַתָּ אוֹת גָּדוֹל
לְתַנִּין הַגָּדוֹל
יְשֻׁלַּח מַטֵּה עֻזְּךָ
וְשֵׁבֶט מָעֻזְּךָ
חֹטֶר גַּאֲוָתְךָ
מַקֵּל גְּבוּרָתְךָ
יָה מוֹפֵת אַחַת שִׁלַּחְתָּ עַל מִצְרַיִם
מוֹפְתִים הַרְבֵּה תְּשַׁלַּח עַל מְצֵרִים


[ד]
אֱמֶת לֹא נָאֶה לִכְסִיל כָּבוֹד
וְלַכְּסִיל נַמְתָּ לַחֲלֹק כָּבוֹד
בְּכָבוֹד לְהֵרָאוֹת לוֹ
וְכָבוֹד לְהַרְאוֹת לוֹ
אוֹת לְהַפְלִיא לוֹ וּמוֹפֵת לִפְעֹל לוֹ
בַּעֲבוּר לְרַפּוֹת לוֹ מוֹסֵירוֹ
וּלְהַחֲזִיק עָלָיו מוּסָרוֹ
לִבּוֹ וְכִלְיוֹתָיו לְחַסְּרוֹ
בְּשֵׁבֶט מוּכָן לְגֵו כְּסִילִים לְיַסְּרוֹ
לְסַלֵּף חֲכָמָיו
לְהַטְעוֹת חַרְטֻמָּיו
לְהוֹבִישׁ אַשָּׁפָיו
לְהַחְפִּיר כַּשָּׁפָיו
כִּי גַּם כְּשָׁפִים אֵין בִּלְעָדֶיךָ בִּלְתְּךָ נוֹרָא וְקָדוֹשׁ


[ה]
אָז שֵׁבֶט מוּסָר יַרְחִיק אִוֶּלֶת
וּלְפַרְעֹה וּלְעַמּוֹ הוֹסִיף אִוֶּלֶת
בַּעֲבוּר לָתֵת עָווֹן עַל עֲווֹנָם
לְנַצֵּל מֵהֶם נַפְשָׁם וְהוֹנָם
גֶּבֶר בָּעֹז
אֲשֶׁר קַח מַטֵּה עֹז
וְנַעֲשָׂה נָחָשׁ לְפָנָיו
וְנָס מִפָּנָיו
דִּבַּרְתָּ לוֹ לְדַבֵּר לְאָחִיו לְשֵׂאתוֹ
וְלִפְנֵי מוֹשֵׁל תַּנִּין לַעֲשׂוֹתוֹ
הִשְׁלִיכוֹ וְנַעֲשָׂה לִשְׁלוֹשָׁה מִינִים
לְעֶכֶס וּלְתַנִּין וּלְרֹאשׁ פְּתָנִים
וַיִּבֶז צַר וְהַדָּבָר לֹא בָּא לוֹ
כִּי בָּז לַדָּבָר יֵחָבֶל לוֹ
זָד וְקָרָא לְכָל בַּעֲלֵי כְּשָׁפִים
וְעָשׂוּ כֵּן מַקְלוֹת נְחָשִׁים שׁוֹאֲפִים
חָזַר עֲלֵיהֶם מַטֶּה אֵל וּבָלַע אוֹתָם
וְנוֹאֲלוּ שָׂרֵי צוֹעֵן כֵּן בִּרְאוֹתָם
טָפַשׁ וְכָבַד לִבּוֹ מִדָּעַת
וְנַעֲשָׂה כְּכָבֵד פּוֹלֶטֶת וְלֹא בּוֹלַעַת
יָהּ לְהַעֲבִיר עָלָיו עֶשֶׂר מַכּוֹת
אֲשֶׁר עַל מַטֶּה הָיוּ כְּתוּבוֹת


[ו]
אֱוִיל בְּרֹעַ מַעְבָּדָיו
דִּבֵּר אִוֶּלֶת בְּמַעֲמַד עֲבָדָיו
בִּינוּ עֲנוֹת אִוַּלְתּוֹ לְעֵינָיו
פֶּן יִהְיֶה חָכָם בְּעֵינָיו
גַּסּוּת לִבּוֹ אִם נִתְהַפַּךְ
וְיִשְׁאַל מִכֶּם אוֹת הֲפַכְפַּךְ
*דְּבָרִי יַהֲפֹךְ דְּבָרוֹ הַמְּהֻפָּךְ
בַּמַּטֶּה אֲשֶׁר לְנָחָשׁ נֶהֱפַךְ
הַאִם בִּקֵּשׁ מוֹפֵת תְּנוּ לוֹ
וְאִם שָׁאַל שְׁאֵלָה תְּנוּ לוֹ
וְעַל אִוַּלְתּוֹ אִוֶּלֶת שְׁנוּ לוֹ
וְלֹא תִּרְאוּ כִּי לֹא תִּשְׁווּ לוֹ
*זָר הַזָּהוּם בְּזִרְמַת סוּס
*בְּמַטֶּה יִרְדוֹ כְּשׁוֹט לַסּוּס
חָשׁוּב הוּא בְּשָׂרוֹ כִּבְשַׂר חֲמוֹר
לָכֵן מַתְּגוּהוּ כְּמֶתֶג לַחֲמוֹר
טוֹעֶה אֲשֶׁר הִתְעַתּוּ רוּחוֹ
בְּנַחַת רוּחֲכֶם הִלְּכוּ לְרוּחוֹ
*יוֹצִיא כִּכְסִיל כָּל רוּחוֹ
וְתִשָּׁבֵר גַּסּוּת רוּחוֹ
כּוֹחַ מַטֶּה בְּשׁוּרוֹ יִירָא
וְעֵת יֻעַשׂ מוֹפֵת לֹא יִירָא
לָכֵן חַכְמֵי עַמּוֹ יִקְרָא מְהֵרָה
וְיַעֲשׂוּ כֵּן בְּלַהֲטֵי מְאֵרָה 
מַלְעִיג מְבַזֶּה יְהִי עַל כֵּן
בַּעֲשׂוֹת כֵּן וְיַעֲשׂוּ כֵּן
נִבְלְעוּ מַטּוֹת בְּמַטֶּה וְתָמְהוּ עַל כֵּן
כִּי לֹא יוּכְלוּ כֵּן לְתַכֵּן
*סִימָן נֵס הָאַחֲרוֹן יִהְיֶה נָוֶה
מִן הָרִאשׁוֹן יְהִי מְנֻוֶּה
עוֹז מַטֶּה בְּמַעֲמָדוֹ יְחַוֶּה
פֶּלֶא זֶה בִּרְאוֹת אֱוִיל לֵב
*כִּי חֲכָמָיו וְשָׂרָיו אֱוִילִי לֵב
וְיִפֹּל בְּרָע כָּל מַקְשֶׁה לֵב
לִי יְאוֹרִי וַאֲנִי בָּרָאתִי עַצְמִי


קרובה לח
[ו]
לְדָבָר אַחֵר הִשִּׂיאוּ
יֻכְבַּד עָלָיו מַשָּׂאוֹ
*כִּי אִם אֵינְךָ מְשַׁלֵּחַ עַם מֵעִמְּךָ
לְמָחָר יְהִי אוֹת בֵּינִי וּבֵינְךָ
בֵּין עַמִּי וּבֵין עַמֶּךָ
*מִבּוּקָה אֲשֶׁר אָדִין אֻמִּים
*וּמִמַּכָּה אֲשֶׁר אֶשְׁפֹּט לְאֻמִּים
*נַמְתָּ לָדִין וְלִשְׁפֹּט עֲנָמִים
*סִימַת פָּנֶיךָ כָּבוֹד אֲמַלֵּא
וּפְנֵי צָר קָלוֹן תְּמַלֵּא
*עֶרֶב יָבוֹא וְאַרְצוֹ תִּתְמַלֵּא
בֶּעָרוֹב אֲשֶׁר תִּמָּלֵא
פיצח עז ענותך לא ימלל
כִּי עַזּוּת לִבּוֹ יְמַלֵּל
*צַר אֲשֶׁר בְּעֵינָיו הִתְהַלֵּל
בֹּקֶר לְעֵינֶיךָ יִתְחַלֵּל
קִדְּמוּהוּ בְּחִיל וּבְבֶהָלָה
יֵרָדֶה בְּמַכָּה גְּדוֹלָה
*תּוֹעַ אִוַּלְתּוֹ תְּסַלֵּף דַּרְכּוֹ
וְעַל תָּמִים יִזְעַף דַּרְכּוֹ


[ז1]


וְהִתְיַצֵּב בְּאֵימַת אֱיָלוּת אֹמֶץ
לִפְנֵי אוֹמֵר אֱלֹהַּ אֲנִי
וְהִתְיַצֵּב בְּבַעַת בִּעוּת בַּהַל
לִפְנֵי בּוֹזֶה בְּנִי בְּכוֹרִי
וְהִתְיַצֵּב בִּגְבוּרַת גְּאוֹן גַּסּוּת
*לִפְנֵי גְּבִיר גּוֹי גָּמוּר
וְהִתְיַצֵּב בְּדֹהַר דָּבָר דָּבוּר
לִפְנֵי דּוֹחֵק דּוֹדֵי דָּגוּל
*וְהִתְיַצֵּב בְּהֵלֶךְ הַדְרַת הוֹד
לִפְנֵי הוֹגֶה הֶתֶל הֲפַכְפַּךְ
וְהִתְיַצֵּב בְּזִיו זַעֲפַת זַעַף
לִפְנֵי זָר זרים זרע
וְהִתְיַצֵּב בְּחָזוּת חֲנִינַת חֶסֶד
לִפְנֵי חָנֵף חֵרֵף חַי
וְהִתְיַצֵּב בְּטַעַם טֶכֶס טֹהַר
לִפְנֵי טוֹעֵן טַפִּים טִיט
וְהִתְיַצֵּב בְּיִחוּד ייליל יָגוֹן
*לִפְנֵי יוֹזֵם יעף יֹקֶשׁ
*וְהִתְיַצֵּב בְּכִוּוּן כִּשְׁרוֹן כּוֹחַ
לִפְנֵי כָּמוּס כֹּבֶד כָּעַס
וְהִתְיַצֵּב בְּלִבּוּב לֵב לָבִיא
*לִפְנֵי לֵץ לוֹחֵם לְקוּחִים
*לִפְנֵי מַפְרִיךְ מִקְהֲלוֹת מַמְלֶכֶת
וְהִתְיַצֵּב בְּנֹאַם נֹעַם נֶצַח
וְהִתְיַצֵּב בְּסִיחַ סִימָן סוֹד
לִפְנֵי שׂוֹנֵא סְגוּלֵי סֵבֶר
וְהִתְיַצֵּב בְּעֵרוּם עִוּוּת עִנְיָן
לִפְנֵי עוֹמֵס עֲמוּסִים עֹנִי
וְהִתְיַצֵּב בְּפֶצַח פּוֹעֵל פֶּלֶא
לִפְנֵי פָּץ פָּקַת פְּלִילִיָּה
וְהִתְיַצֵּב בְּצַהֲלַת צִוּוּי צוּר
לִפְנֵי צַר צוֹרֵר צוּרִים
וְהִתְיַצֵּב בְּקִדּוּם קֵהוּי קְרָבַיִם
לִפְנֵי קוֹצֵף קְנוֹת קְנוּיִים
*וְהִתְיַצֵּב בְּרֹגֶז רִיצַת רַעַד
לִפְנֵי רַע רִצֵּץ רֵעִים
* וְהִתְיַצֵּב בְּשַׁחֲרִית שְׁזִיפַת שֶׁמֶשׁ
לִפְנֵי שׁוֹטֶה שׁוֹבֵר שׁוֹקָיו
וְהִתְיַצֵּב בְּתֹאַר תְּהִלַּת תֹּקֶף
לִפְנֵי תּוֹעִי תּוֹמֵךְ תָּעַב


[ז2]
אֻמָּה אַבֵּד בְּאֵימָתְךָ
בְּהַשְׁכָּמַת בֹּקֶר בַּלָּהוֹת
*גַּדַּע גַּאֲוַת גְּאוֹנָהּ
דַּעֵךְ דְּלִיקַת דֹּהַר
הוֹמֵם הֶמְיַת הֲמוֹנָהּ
*וְתִקְרָא וְתִקְרַב וְתָקוּם
זְרִיקַת זִיקֵי זַעְפְּךָ
חַלְחֵל חִקְרִי חֲדָרֶיהָ
*טַאֲטֵי טִיבּוּר טִירוֹתֶיהָ
כֻּלָּהּ כָּלִיל כַּלֵּה
*לַבְּטָהּ לליהקי לֶהָבוֹת
מַרְדּוּת מַכּוֹת מְצֵרִים
נוֹרָא נַתֵּק נְגִידֶיהָ
סַחֵף סִימָן סָרָה
עֲדִינָה עוֹלְלָה עַלִּיזָה
פְּרַע פְּאֵר פְּקֻדָּתָהּ
צַמֵּת צִבְאוֹת צחיה
קַרְקֵר קְהִלּוֹת קְרִיאֶיהָ
רְעֹץ רִבְבוֹת רוֹבֶיהָ
שִׁיתָהּ שְׁאִיַּת שַׁמָּה
תַּפִּיל תֹּקֶף תִּפְאַרְתָּהּ


[ח]
וְתִשָּׂגֵב לְבַדְּךָ
וּתְיַחֵד שִׁמְךָ
בְּעֹצֶם כּוֹחֲךָ
וּבְאֹמֶץ חֵילְךָ
בְּנִפְלָאוֹת עֻזְּךָ
בְּנוֹרְאוֹת עִזּוּזְךָ
בְּגֹדֶל יָדְךָ
בִּגְאוֹן יְמִינְךָ
בְּתֹקֶף זְרוֹעֲךָ
בְּכֹבֶד מַשָּׂאֲךָ
*בִּנְטִיַּת קַוְּךָ
בִּנְשִׂיאַת נִסְּךָ
*כִּי לְשִׁמְעֲךָ וּלְשִׁמְךָ וּלְזִכְרְךָ יַזְכִּירוּ וְיַשְׁמִיעוּ יַחַד צִבְאוֹתֵי רוּם וְתָחַת עֲנִיָּה אַחַת קְדֻשָּׁה אֶחָת


קרובה לט
[א]
אָז בפלגים חתה
בְּיָדְךָ לֵב כָּל מֶלֶךְ תַּתָּה
גְּבַהּ לֵב לָכֵן תִּעַבְתָּ


קרובה מ
[ז]
*גְּדוֹלָה צַעֲקַת מִצְרָיִם
וּבְשִׁבְעִים הוּרַד מִצְרָיִם
טָפְשׁוּ חַרְטֻמֵּי מִצְרָיִם
*צַוְתָּ לְנַצֵּל אֶת מִצְרָיִם


[ט]
כָּל יְמֵי חַיֵּינוּ גְּאֻלַּת צֹעַן וְנִיסֶּיהָ לְעוֹשָׂם יֵאָמֵר
קָדוֹשׁ מִשֵּׁמַע נִפְלְאוֹתֶיךָ
קָדוֹשׁ מִזֵּכֶר מוֹפְתֶיךָ
קָדוֹשׁ מִתִּנּוּי מִשְׁפְּטֵי פִּיךָ
קָדוֹשׁ בַּצּוֹעֲנִים וּבְכָל אַרְצָם שַׁתָּה נִפְלְאוֹתֶיךָ
קָדוֹשׁ בְּהוֹנָם וּבִבְכוֹרֵיהֶם תַּתָּה מוֹפְתֶיךָ
קָדוֹשׁ בָּהֶם וּבֶאֱלֹהֵיהֶם עָשִׂיתָ מִשְׁפְּטֵי פִּיךָ
מִמְּקוֹמוֹ פָּרַע לְפַרְעֹה כַּאֲשֶׁר פָּרַע
מִמְּקוֹמוֹ מָדַד לוֹ סָאוֹן כַּאֲשֶׁר מָדָד
מִמְּקוֹמוֹ הִכָּהוּ מַכּוֹת כַּאֲשֶׁר הִכָּה


קרובה מא
[א]
אוֹנֵי פִּטְרֵי רַחֲמָתַיִם
בִּתַּקְתָּ בִּמְשׁוּלֵי חֲמוֹרוֹתַיִם
גָּדְלְךָ פָּסַע בֵּנְתַיִם
דֶּבֶר לְהַמְשִׁיל בֵּינוֹתָיִם
הֵן רֶגַע יָמוּתוּ דִּבַּרְתָּ
וּגְאוֹנָם בַּדֶבֶר הִדְבַּרְתָּ
זְרוֹעַ צַר בִּבְכוֹרָיו שָׁבַרְתָּ
חֲצוֹת לַיְלָה שָׁם עָבַרְתָּ
טְמֵאִים זֶה בָּזֶה נִצִּיתָ
יְדִידִים זֶה לָזֶה רִצִּיתָ
כָּל בְּכוֹר שֶׁהוּא בְּכִלָּיוֹן מִצִּיתָ
לַיְלָה כְּחוּט הַשְּׂעָרָה בְּעֵת חָצִיתָ
בְּיָד וּבְיָמִין תִּסְמְכֵנוּ
וּמִנֶּגֶף תְּחַסְּכֵנוּ וּבְצֵל מָגִנְּךָ תְּגוֹנְנֵנוּ


[ב]
מֵתִים בְּכָל בַּיִת בְּנוֹף כְּנֶחֱנָקוּ
נַאֲקוֹת חֲלָלִים נָאֲקוּ
סֻכְּרוּ וְלִבּוֹתָם נָמַקּוּ
עֻלְּפוּ וְרוּחוֹתָם נָבָקּוּ
פְּגָרִים מֵתִים לָמוֹ עָשִׂיתָ
צוּרַת כָּל בְּכוֹר גַּם בְּמֵעֵיהֶם לֹא חַסְתָּ
קוּמִי לָךְ לִבְכוֹרְךָ שַׂחְתָּ
רָפוֹא וְנָגוֹף שָׁמָּה שַׂמְתָּ
שׁוֹאָה וּמְשׁוֹאָה וּבֶהָלָה
שַׁמּוֹת וְשָׁאוֹן וְחַלְחָלָה
תָּקְפָה בָּהֶם הַיְלָלָה
תִּמָּהוֹן קָמוּ וְיָצְאוּ בַּלַּיְלָה
שׁוֹאָה וּמְשׁוֹאָה
תַּפִּיל צַר לְשׁוּחָה
וְנִחְיֶה בְּגֶשֶׁם יְשׁוּעָה


[ג]
יִשָּׁמַע לֶאֱדוֹם כְּשֵׁמַע מִצְרָיִם
מַשָּׂא דּוּמָה כְּמַשָּׂא מִצְרָיִם
נִפְרַעְתָּ מִפַּתְרוֹס בְּתַכְלִית מַכַּת עֲשִׂירִית
וּמֵאֱדוֹם תִּפָּרַע בְּתַכְלִית קֶרֶן עֲשִׂירִית
יֵרְדוּ רְאֵמִים עִמָּם
בְּכוֹרֵי מַלְכוּת עִמָּם
מִזֵּר תַּעֲרִימָם
בְּאַף תַּחֲרִימָם
יֶשַׁע שָׁמוּר
הוּא לֵיל שִׁמּוּר
אָמַר שׁוֹמֵר אָתָא קֵץ אַשְׁמוּר


[ד]
לְיֵשַׁע עַמְּךָ בַּחֲצִי לַיִל יָצָאתָ
וּבְעֶצֶם הַיּוֹם אוֹתָם הוֹצֵאתָ
הַדָּן עַמּוֹ בַּיּוֹם וְעַמִּים בַּלַּיְלָה
כִּי לְךָ יוֹם אַף לְךָ לָיְלָה
לַיְלָה אֲשֶׁר בּוֹ נִפְדּוּ רִאשׁוֹנִים
שִׁמּוּרִים נַמְתָּ יְהִי לָאַחֲרוֹנִים
וּמָה שֶׁהָיָה בָּרִאשׁוֹנָה הוּא שֶׁיִּהְיֶה בָּאַחֲרוֹנָה
כִּשְׁמֹעַ מִצְרַיִם תַּשְׁמִיעַ לְצֹרִים
תִּצְמַח וְתִצְנַח
תִּצְלַח וְתִרְכַּב
תִּתְקַע וְתִתְקַף
תִּצְרַח וְתִצְוַח
עַל עַם נוֹרָא מָרוֹם וְקָדוֹשׁ


[ה]
אָז תֵּשַׁע מַכּוֹת הָיוּ אֲדוֹנִים קָשֶׁה
אֲשֶׁר בָּם סִכַּרְתָּ גּוֹי לִבּוֹ מַקְשֶׁה
בְּעַזּוּת מֶלֶךְ עַז הָיְתָה מַכַּת עֲשִׂירִית
אֲשֶׁר הִמְשַׁלְתָּ בְּנוֹגְשֵׂי בְּנֵי נֻסָּה עֲשִׂירִית
גְּדִיעַת בְּכוֹרוֹת הָיְתָה תַּכְלִיתָם
אֲשֶׁר שַׁתָּה אַפְּךָ עַל תַּבְלִיתָם
דַּנְתָּ לִפְנֵיהֶם אֶת אֱלֹהֵיהֶם
וְגַם צוּרָתָם הִפַּלְתָּ בְּאָהֳלֵיהֶם
הִכִּיתָ כָּל בְּכוֹר וְכָל רֹאשׁ מִשְׁפָּחָה
כָּל בְּכוֹר לָאִישׁ וְכָל בְּכוֹר לָאִשָּׁה
וּבְכוֹר לְכָל בְּהֵמָה וּבְכוֹר לְכָל דָּבָר
בַּבַּיִת וּבַחוּץ דֶּבֶר שַׁתָּה לְכָל דָּבָר
זַעַף וָנַחַת נִגְלֵיתָ נָגוֹף וְרָפוֹא
לִבְכוֹרֵי צַר נָגוֹף וּלְבִנְךָ בְּכוֹרְךָ רָפוֹא
חֲצוֹת לַיְלָה בְּכֵן יוֹדוּךָ מוֹדֶיךָ
עַל מִשְׁפְּטֵי צִדְקֶיךָ וְעַל צֶדֶק אוֹהֲבֶיךָ
טֶכֶס אֶצְבָּעֲךָ עָשְׂתָה תֵּשַׁע מַכּוֹת
יָדְךָ עָשְׂתָה מַכַּת בְּכוֹרוֹת
יְמִין עֻזְּךָ טִבְּעָה צַר וַיְרוּמְמוּךָ הַכֹּל
וּזְרוֹעַ קָדְשְׁךָ תִּפְדֵּנוּ וְתָרוּם עַל כֹּל


[ז]
אָז רֹב נִסִּים הִפְלֵאתָ בַלָּיְלָה
בְּכָל אַשְׁמוּרוֹת זֶה הַלָּיְלָה
גֵּר צֶדֶק נִצַּחְתָּה כְּנֶחֱלַק לוֹ לָיְלָה
*דַּנְתָּה מֶלֶךְ גְּרָר בַּחֲלוֹם הַלָּיְלָה
הִפְחַדְתָּה אֲרַמִּי בְאֶמֶשׁ לָיְלָה
וְיִשְׂרָאֵל סָר אֶל מַלְאָךְ וַיָּכוֹל לוֹ לָיְלָה
*זֶרַע בְּכוֹרֵי פַּתְרֹס מָחַצְתָּה בַחֲצִי הַלָּיְלָה
חִלְחַלְתָּה מִדְיָן וַחֲבֵרָיו בִּצְלִיל לֶחֶם בַּחֲלוֹם לָיְלָה
*טִיסַת נְגִיד חֲרֹשֶׁת סִלִּיתָה בְּכוֹכְבֵי לָיְלָה
יָעַץ מְחָרֵף לְנוֹפֵף יָד לְאִוּוּי וְהוֹבַשְׁתָּה פְגָרָיו בַּלָּיְלָה
כָּרַע בֵּל וּמַצִּיבוֹ בְּאִישׁוֹן לָיְלָה
לְאִישׁ חֲמוּדוֹת נִגְלָה רָז חֲזוּת לָיְלָה
*מִשְׁתַּכֵּר בִּכְלֵי קֹדֶשׁ נֶהֱרַג בּוֹ בַּלָּיְלָה
נוֹשָׁע מִבּוֹר אֲרָיוֹת פּוֹתֵר חְלוֹמוֹת לָיְלָה
*שִׂנְאָה נָטַר אֲגָגִי וְכָתַב סְפָרִים בַּלָּיְלָה
עוֹרַרְתָּה נִצְחָךְ עָלָיו בְּנֶדֶד שְׁנַת מֶלֶךְ בַּלָּיְלָה
פּוּרָה תִדְרֹךְ כְּשׁוֹמֵר מַה מִלָּיְלָה
*צרח כַּשּׁוֹמֵר וְנָם אָתָא בֹקֶר וְגַם לָיְלָה
קָרֵב יוֹם אֲשֶׁר הוּא לֹא יוֹם וְלֹא לָיְלָה
רָם הוֹדִיעַ כִּי לָךְ יוֹם וְגַם לָךְ לָיְלָה
שׁוֹמְרִים הַפְקֵד לְעִירָךְ כָּל הַיּוֹם וְכָל הַלָּיְלָה
תָּאִיר כְּאוֹר יוֹם חֲשֵׁיכַת לָיְלָה
[ח]
כִּי אֵין לְפָנֶיךָ לַיְלָה
וְהַכֹּל לְפָנֶיךָ יוֹם
וְיוֹם לְיוֹם אֹמֶר יַבִּיעַ
וְלַיְלָה לְלַיְלָה דַּעַת יוֹדִיעַ
וְחֹשֶׁךְ לֹא יַחְשִׁיךְ מִמֶּךָ
וּנְהוֹרָה שְׁרֵי עִמְּךָ
בְּקָרִים יַגִּידוּ חַסְדֶּךָ
וְלֵילוֹת יְשַׁנֲנוּ אֱמוּנָתְךָ
*וְשַׁחַר וְנֹגַהּ וּבֹקֶר וְיוֹם וְצָהֳרַיִם וְעַרְבִית וְעֶרֶב וְנֶשֶׁף וָלַיְלָה וְכָל עֵת וְעִדָּן וּזְמַן וָרֶגַע יַזְכִּירוּ נִסֵּי פְּלָאֶיךָ
וְאוֹתוֹת מוֹפְתֵי נִפְלְאוֹתֶיךָ
הַמְּחַדֵּשׁ יְשׁוּעוֹת וּפוֹעֵל נוֹרָאוֹת
הַסּוֹפֵר יָמִים וּמוֹנֶה עִתִּים
וְיוֹמְךָ אֶלֶף שָׁנִים
וּשְׁנוֹתֶיךָ לֹא יִתָּמּוּ
כִּי הַכֹּל בָּלֶה וְאַתָּה לֹא בָּלֶה
*וְכַאֲשֶׁר אַתָּה הֵם מְשָׁרְתֶיךָ
*אַתָּה חַי וְהֵם חַיִּים
*טָהוֹר וְהֵם טְהוֹרִים
קָדוֹשׁ וְהֵם קְדוֹשִׁים
*וּקְדוֹשָׁה לְקָדוֹשׁ מַקְדִּישִׁים וּמְשַׁלְּשִׁים


[ט]
קָדוֹשׁ מֵאַשְׁמֹרֶת בֹּקֶר
*קָדוֹשׁ מִמַּחֲצִית הַלַּיְלָה
*קָדוֹשׁ מֵעֲלִיַּת שַׁחַר


קרובה מב
[א]
*אֵל בְּיָדְךָ כָּל כַּחֹמֶר
דְּבָרְךָ לֹא תָּמֵר
*הַכֹּל פֹּעַל יָדֶיךָ
*חֲנָנוּךָ מִפְּרִי יָדֶיךָ


[ב]
נָם לָנוּ זְכֹר
עֲמוּסֵי פְּלִיטֵי כּוּר
פְּלָאֶיךָ לְתַנּוֹת יוֹם וָלֵיל
*צִדְקְךָ לְהַגִּיד וּלְהַלֵּל
קִוּוּי יִשְׁעֶךָ לְפַלֵּל
רִצּוּי בְּרִית לֹא מְחַלֵּל
שָׁמְעוּ קוֹלְךָ עַם זֶה
*תְּמוּר כֵּן זִהֲרָם כִּי זֶה
תֵּת נֶגֶד עֵינֵיהֶם זְמַן זֶה
דּוֹר לְדוֹר בְּמַעֲשֶׂיךָ
*יְשַׁבַּח זֵכֶר נִיסֶּיךָ
הַחֲיֵנוּ בְּטַל רְסִיסֶיךָ


[ג]
יַלְדֵי יְשׁוּרוּן לְךָ בְּהֵרָאוֹת
קְדֻשָּׁתְךָ מֵהֶם תַּעַל בְּצֶדֶק נוֹרָאוֹת
נִינְךָ בְּכוֹרְךָ אוֹתָם קָרָאתָ
וְאַתָּה אָב לָהֶם נִקְרֵאתָ
יֶאֶשְׁמוּ אוֹכְלֵיהֶם
וְגוֹזְלֵי אָכְלֵיהֶם
וּפְרִי מַעַלְלֵיהֶם
יֹאכְלוּ עוֹלְלֵיהֶם
יֵאָמֵן נָאֳמְךָ
כִּי הֵם עַמְּךָ
עֲמוּסִים מִמְּךָ
נְשׂוּאִים מֵרַחְמְךָ


[ד]
*אֵין צוּר בַּל יָדַע
בָּעָם בּוֹ נוֹדָע


[ה]
*אָז בְּנִי בְּכוֹרִי קָרָאתִי לְיִשְׂרָאֵל
*וּמֵאָז נִקְרֵאתָ אָב לְיִשְׂרָאֵל


[ט]
מִי קְדָמְךָ אֲדוֹן הַכֹּל
וּמִי הִקְדִּימְךָ בּוֹרֵא הַכֹּל
וְעַל הַכֹּל יַעֲנוּ וְיֹאמְרוּ
קָדוֹשׁ מֵעֲמוּסֵי בֶּטֶן
קָדוֹשׁ מִנְּשׂוּאֵי רֶחֶם
קָדוֹשׁ מִפְּרִי מֵעַיִם
קָדוֹשׁ עָשִׂיתָ דְּלָתוֹת לַבֶּטֶן
וּלְךָ תְּחִלַּת בֶּטֶן
*קָדוֹשׁ עָשִׂיתָ צִירִים לָרָחַם
וּלְךָ רֵאשִׁית רָחַם
קָדוֹשׁ עָשִׂיתָ פְּתָחִים לַמֵּעַיִם
וּלְךָ בִּכּוּרֵי מֵעַיִם.
קרובה מג
[ד]
בְּעֵת אֲשֶׁר נֹאמַר עֵת צָרָה הִיא
תַּעֲנֶה וְתֹאמַר עֵת רָצוֹן הִיא
כִּי נַמְתָּ עִמּוֹ אָנֹכִי בְּצָרָה
לָכֵן לֹא תָקוּם פַּעֲמַיִם צָרָה
בִּהְיוֹת צַר רוֹדֵף
וְדוֹחֵף וְהוֹדֵף
מִדְבָּר סוֹגֵר
וְהַיָּם סוֹעֵר
בַּצַּר פְּקַדְנוּךָ
מִמֵּצַר קְרָאנוּךָ
מֵרָחוֹק צִפִּינוּךָ
וּמִקָּרוֹב מְצָאנוּךָ
צָעַקְנוּ וְעָנִיתָ
לָחַשְׁנוּ וְשָׁמַעְתָּ
קִוִּינוּ וְהוֹשַׁעְתָּ
הֶחְרַשְׁנוּ וְנִלְחַמְתָּ
הִמְרִינוּ וְנֶעֱלַמְתָּ נוֹרָא מָרוֹם וְקָדוֹשׁ


[ה]
אָמְנָם בַּעֲבוּר יִצְעֲקוּ לְךָ צוּרִים
בַּעֲבוּר כֵּן הִצְעַקְתָּ עָלֵימוֹ צָרִים
בְּהִתְאַוּוֹתְךָ לָשׁוּר אֶל נוֹי מַרְאָם
וְלִשְׁמֹעַ אֶת קוֹלָם הַמֻּנְעָם
גְּאוּלִים בְּשׁוּרָם בִּידֵי צַר הֻסְּגוּ
וְדֶרֶךְ לִבְרֹחַ בָּהּ לֹא הִסִּיגוּ
דּוֹמִים הָיוּ לְיוֹנָה אֲשֶׁר מִנֵּץ נָסָה
וּמְצָאָהּ נָחָשׁ בִּמְקוֹם אֲשֶׁר נִכְנְסָה.


קרובה מד
אַשְׁרֵי שׁוֹמְרֵי שַׁבָּת
בְּכָל דִּקְדּוּקֵי בְּרִית מִצְוַת שַׁבָּת
גֹּלֶם יְצִיר כַּף גָּאֲלָה שַׁבָּת
דִּבֵּר מִזְמוֹר שִׁיר לְיוֹם הַשַּׁבָּת
הֵן אַרְבַּע אַמּוֹת יְצִיאוֹת הַשַּׁבָּת
וְאַלְפַּיִם אַמָּה גְּבוּל שַׁבָּת
זֹאת אֶרֶץ נָחַלְנוּ בִּזְכוּת שַׁבָּת
חִדּוּשׁ עוֹלָם נִירַשׁ בְּצֶדֶק שַׁבָּת
טֹהַר כְּהֻנָּה נִתָּן עֲבוּר שַׁבָּת
יְקָר מַלְכוּת בִּגְלַל שַׁבָּת
כְּרִיתַת בְּרִית בִּרְשׁוּת שַׁבָּת
לַכֹּל קָדְמָה שַׁבָּת
מוֹעֲדִים טְפֵלִים לְשַׁבָּת
נִתְלוּ עֲלֵי שִׁמּוּר שַׁבָּת
סִיחַ אֵין לְהַרְבּוֹת בְּשַׁבָּת
עֹנֶג מְכֻבָּד קְרֹא לַשַּׁבָּת
פִּלּוּל שֶׁבַע בְּרָכוֹת בְּשַׁבָּת
צִעוּר אֵבֶל אֵין בְּשַׁבָּת
קִדֵּשׁ בִּמְקוֹשֵׁשׁ שַׁבָּת
רָם בְּמָן בֵּרַךְ שַׁבָּת
שׁוֹאֲלֵי מֵתִים לֹא יַעֲלוּ בְּשַׁבָּת
תֹּקֶף כְּלָל גָּדוֹל אָמְרוּ בְּשַׁבָּת


[ח]
יוֹם מְנוּחָה הוּא לֶעָיֵף
וְגַם מַרְגֵּעָה לַיָּגֵעַ
כִּי בּוֹ שָׁבַתָּ מִמְּלַאכְתְּךָ
וְנָפַשְׁתָּ מִפְּעֻלָּתְךָ
וּבֵרַכְתָּ בְּבִרְכָתֶךָ
וְקִדַּשְׁתָּ בִּקְדֻשָּׁתְךָ
וּבָהּ בְּמַעֲשֶׂיךָ תִּשְׂמַח
וְתִרְאֶה כָּל דָּבָר טוֹב בְּעִתּוֹ
כִּי כֹּל עָשִׂיתָ יָפֶה בְּעִתּוֹ
אָדָם וּבְהֵמָה שָׁוִים בָּהּ
עֶבֶד וְאָדוֹן גְּבִירָה וְאַמָּה
גֵּר וְתוֹשָׁב שׁוֹר וַחֲמוֹר
רָחוֹק וְקָרוֹב בַּבַּיִת וּבַחוּץ
בַּיָּם וּבַמִּדְבָּר בַּיַּבֶּשֶׁת וּבַתְּהוֹם
בְּרוּם וּבְתַחַת בַּחַיִּים וּבַמֵּתִים
בְּמִשְׁלַח יָד וּבְמַהֲלַךְ רֶגֶל
וּבְדִבּוּר דָּבָר וּבְמַחֲשֶׁבֶת לֵב
כִּי הוּא יוֹם בָּרוּךְ וּבָחוּר וּמְכֻבָּד וְקָדוֹשׁ
וּבָחֲרוּ אֵל בָּרוּךְ וּבָחוּר נִכְבָּד וְנִקְדַּשׁ בְּסוֹד מַעֲלָה וּמַטָּה


[ט]
לְמוּל שְׁלוֹשָׁה דְּבָרִים אֵלֶּה שַׁבָּת וּמִילָה וְתוּשִׁיָּה מְשֻׁלָּשִׁים יְשַׁלְּשׁוּ
קָדוֹשׁ מִשּׁוֹבְתֵי שַׁבָּת
קָדוֹשׁ מִשּׁוֹמְרֵי מִלָּה
קָדוֹשׁ מִמְּשַׁנְּנֵי תּוֹרָה
קָדוֹשׁ מִדִּין יִפְדֶּה שׁוֹבְתֵי שְׁבִיתַת שַׁבָּת
קָדוֹשׁ מִתָּפְתֶּה יַצִּיל שׁוֹמְרֵי שִׁמּוּר מִילָה
קָדוֹשׁ מִכָּל רָע יְמַלֵּט מְשַׁנְּנֵי שִׁנּוּן תּוֹרָה
מִמְּקוֹמוֹ יַבִּיט בְּכָל מָקוֹם אֲשֶׁר בּוֹ מִשְׁמֶרֶת שַׁבָּת
מִמְּקוֹמוֹ יַשְׁבִּית דִּין מִמְּנִיחֵי מְנוּחַת שַׁבָּת
מִמְּקוֹמוֹ יַכְפִּיל אֶתְנַן מַכְפִּילֵי תַּעֲנוּג שַׁבָּת


קרובה מה
[ז1]
אֲשֶׁר כְּבוֹדוֹ מִמְּקוֹמוֹ
בְּחָרָם לִהְיוֹת לְעַמּוֹ
גְּרָרָם וּמְשָׁכָם עִמּוֹ
דְּרָכִים עָשׂ לָמוֹ יַמּוֹ
הוּא נְשָׂאָם כְּמֵרַחְמוֹ
וְנִשְּׂאָם עַל עַנְנֵי מְרוֹמוֹ
זֵד עִמָּם בְּהִלָּחֲמוֹ
חרם גָּזַר וְהֶחֱרִימוֹ
טִלְּלָם מֵרֶשֶׁף חֻמּוֹ
יִחֲדָם וְכִנְּסָם לְכַרְמוֹ
כִּי הִנָּם לְבַדָּם בְּעוֹלָמוֹ
לָהֶם הִמְטִיר לַחְמוֹ
מִדֵּי דְּבַר יוֹם בְּיוֹמוֹ
נָא בְּכָל מִטְעָם טִעֲמוֹ
שָׂם בָּהֶם חוֹתָמוֹ
עָרֵב לוֹ נִטְפֵי דָּמוֹ
פֵּאֲרָם בְּהוֹד עוֹז תַּעֲצוּמוֹ
צִיְּנָם הֱיוֹת לוֹ לְעַצְמוֹ
קִיֵּם לָהֶם נָאֳמוֹ
רוֹמְמָם עַד שְׁמֵי מְרוֹמוֹ
שִׁעְשְׁעָם כְּאוֹמֵן בְּשִׁכְמוֹ
תִּכְּנָם יְסוֹדֵי הֲדוֹמוֹ


[ז2]
כִּי הֵם אוֹם
וְהוּא לָמוֹ לְאֵל
כִּי הֵם בָּנִים
וְהוּא לָמוֹ לְאָב
כִּי הֵם גִּנָּה
וְהוּא לָמוֹ לְגָדֵר
כִּי הֵם דּוֹדִים
וְהוּא לָמוֹ לְאָהוּב
כִּי הֵם הָאַחִים
וְהוּא לָמוֹ לְגָדוֹל
כִּי הֵם וְרֵעִים
וְהוּא לָמוֹ לְרֹאשׁ
כִּי הֵם זְמוֹרָה
וְהוּא לָמוֹ סוֹמֵךְ
כִּי הֵם חוֹנִים
וְהוּא לָמוֹ סבר
כִּי הֵם חֶבְיוֹן
וְהוּא לָמוֹ חוֹנֶה
כִּי הֵם חוֹמָה
וְהוּא לָמוֹ חֹסֶן
כִּי הֵם טָהֳרָה
וְהוּא לָמוֹ מִקְוָה
כִּי הֵם יֶלֶד
וְהוּא לָמוֹ אוֹמֵן
כִּי הֵם יְשֵׁנִים
וְהוּא לָמוֹ עֵר
כִּי הֵם כֶּרֶם
וְהוּא לָמוֹ שׁוֹמֵר
כִּי הֵם לְקוּחִים
וְהוּא לָמוֹ פּוֹדֶה
כִּי הֵם מַחֲנֶה
וְהוּא לָמוֹ מֶלֶךְ
כִּי הֵם נַעַר
וְהוּא לָמוֹ מְחַנֵּךְ
כִּי הֵם סְגֻלָּה
וְהוּא לָמוֹ קוֹנֶה
כִּי הֵם עֶבֶד
וְהוּא לָמוֹ אָדוֹן
כִּי הֵם פִּקָּדוֹן
וְהוּא לָמוֹ נֶאֱמָן
כִּי הֵם צֹאן
וְהוּא לָמוֹ רוֹעֶה
כִּי הֵם קוֹרְאִים
וְהוּא לָמוֹ קָרוֹב
כִּי הֵם קָהָל
וְהוּא לָמוֹ רָב
כִּי הֵם רְבָבָה
וְהוּא לָמוֹ מוֹנֶה
כִּי הֵם שֵׁם
וְהוּא לָמוֹ מְכַנֶּה
כִּי הֵם תְּמִימִים
וְהוּא לָמוֹ תָּם


[ח]
הֵם קֹדֶשׁ וְהוּא קָדוֹשׁ
נָאֶה לְקָדוֹשׁ קְדֻשָּׁה מִקֹּדֶשׁ
בְּהַדְרַת קֹדֶשׁ
בִּלְשׁוֹן קֹדֶשׁ
כְּסוֹד שַׂרְפֵי קֹדֶשׁ


[ט]
אַשְׁרֵי שׁוֹמְעֶיךָ הַנִּשְׁמָעִים לְמִשְׁמַעְתְּךָ מַשְׁמִיעִים וְאוֹמְרִים
קָדוֹשׁ מִשּׁוֹמְעֵי שִׁמְעֲךָ
קָדוֹשׁ מִמַּכִּירֵי שִׁבְחֲךָ
קָדוֹשׁ מִמַּאֲמִינֵי בְּשִׁמְךָ
קָדוֹשׁ שִׁמְעֲךָ שָׁמַע יִתְרוֹ וְלַאֲחֵרִים הִשְׁמִיעַ
קָדוֹשׁ שִׁבְחֲךָ הִכִּיר יִתְרוֹ וְחָד וַיְשַׁבְּחְךָ
קָדוֹשׁ בְּשִׁמְךָ הֶאֱמִין יִתְרוֹ וְחָל לְבָרֵךְ שִׁמְךָ
מִמְּקוֹמוֹ אִם שְׁמָעוֹ אֱנוֹשׁ מְעַט יַשְׁמִיעֶנּוּ הַרְבֵּה
מִמְּקוֹמוֹ אִם קְרָאוֹ אֱנוֹשׁ בְּלֵב יַעֲנֶנּוּ בְּפֶה
מִמְּקוֹמוֹ אִם פָּתַח לוֹ אֱנוֹשׁ חֹר יִפְתַּח לוֹ פֶּתַח


קרובה מו
קרובה מו
[א]
אֲחוֹתִי כַּלָּה אֲשֶׁר חָשַׁקְתָּ
בִּנְשִׁיקוֹת פֶּה נָשַׁקְתָּ
גְּבָעוֹת וְהָרִים אֲשֶׁר שָׁקַלְתָּ
דִּיצָה לִרְקֹד לָהּ שָׁקַדְתָּ
הָהָר חָמַדְתָּ לָהּ הִזְעַקְתָּ
וּבִדְבָרִים פִּתִּיתָהּ וְחִזַּקְתָּהּ
זֹאת שִׁבְעָתַיִם לָהּ חֲקַקְתָּהּ
חֲתֻנַּת כְּלוּלָה לָהּ נִזְקַקְתָּהּ
טַעַם שִׁמְעוּ וְתִחְיוּ
יחד דביקיכם תאלהיו
כָּל גּוֹיִם הָיוּ כְּלֹא הָיוּ
לִי הֱיִיתֶם וְאַתֶּם תִּהְיוּ


[ד]
אַהֲבַת עוֹלָם
*אָהַבְתָּ עַם עוֹלָם
לֹא הָיָה עוֹלָם
*אֵין דּוֹמֶה לְךָ
וְדִמִּיתָם לְךָ
*וְאֵין שָׁוֶה לְךָ
*וְהִשְׁוִיתָם לְךָ
וְאַתָּה הָיִתָה וְאַתָּה תִּהְיֶה
וְנַמְתָּ אַתֶּם הֱיִיתֶם וְאַתֶּם תִּהְיוּ
*בְּכָל אֲשֶׁר הִלְּלוּךְ הִלַּלְתָּם
וּבְכָל שֵׁם אֲשֶׁר קְרָאוּךָ קְרָאתָם
אַתָּה אֱלֹהִים
*וְהֵם אֱלֹהִים
אַתָּה מֶלֶךְ
וְהֵם מַמְלֶכֶת
אַתָּה אֵל אֶחָד
וְהֵם גּוֹי אֶחָד
*אַתָּה אֵל גָּדוֹל


וְהֵם גּוֹי גָּדוֹל
*אַתָּה אֶל קָדוֹשׁ
וְהֵם גּוֹי קָדוֹשׁ


[ה]
אֱלֹהִים אַתֶּם לָנוּ אָמַרְתָּ
וּבְעֹז אֲשֶׁר הֶאֱמַרְנוּךְ אוֹתָנוּ הֶאֱמַרְתָּ
בַּיָּם הִמְלַכְנוּךָ
בְּסִינַי הִמְלַכְתָּנוּ
וְעַד לֹא קִדַּשְׁנוּךָ
קִדַּשְׁתָּנוּ
גְּרַרְתָּנוּ בְּאַהֲבָה
מְשַׁכְתָּנוּ בְּחֶסֶד
צִפִּיתָנוּ בְּחָרוּץ
חִפִּיתָנוּ בְּכֶסֶף
דִּבְּרוֹת כִּי הִנְחַלְתָּנוּ
דְּרוֹר חֹפֶשׁ חֲנַנְתָּנוּ
חָרוּת עַל לוּחוֹת
חֵרוּת עַל לוּחוֹת
הַמִּסִּינַי זִכִּיתָנוּ
לְחַיֵּי עוֹלָם
לְמַלְכוּת עוֹלָם
וְלִכְהֻנַּת עוֹלָם
וּכְחָטָאנוּ נֶחֱזַר
וּמָוֶת עָלֵינוּ נִגְזָר
וְנִמְנַעְנוּ מִמְּלוּכָה
וְנִגְרַעְנוּ מִכְּהֻנָּה
זֶה מֵרֹב אַהֲבָה אֲשֶׁר אֲהַבְתָּנוּ
וּמֵעוֹצֵם חִבָּה אֲשֶׁר חִבַּבְתָּנוּ
חֹסֶן מַלְכוּת יְקָר
וְכִהוּן הַמְּיֻקָּר
מִמֶּנּוּ כָּל עִקָּר
לֹא נֶעֱקַר
טִמֵּאנוּ כְּהֻנּוֹתֵינוּ
וּמָרַדְנוּ בְּמַלְכוּתֵנוּ
וּטְמֵאִים הֶעֱבִידוּ בָּנוּ
וַעֲבָדִים מָשְׁלוּ בָּנוּ
יָהּ בְּמָלְכְּךָ עַל מַמְלֶכֶת כּוֹהֲנִים
תַּעַשׂ כֻּלָּם מְלָכִים וְכֻלָּם כֹּהֲנִים


[ו]
*מַפִּילִים עֲלֵיהֶם אֵימוֹת.
קרובה מז
[ב]
*פְּעֻלָּתוֹ כִּבְנֵי חָם אַל תֶּהִי
*קְרִיאַת עֶבֶד כַּאֲדוֹנָיו הִיא
רְצוֹן נַפְשׁוֹ כְּנַפְשְׁךָ תֶּהִי
שֵׁשׁ יַעֲבֹד וְלֹא מְעֻנֶּה
וּבִשְׁבִיעִית דְּרוֹרוֹ יַעֲנֶה
תְּשַׁלְּחֵהוּ מְעֻנָּק וְלֹא מְקֻנֶּא
תַּכְלִית אָח וְאָחוֹת לֹא תִּקְנֶה
*תִּגָּאֲלוּ חִנָּם מֵעַבְדוּת
וְחֹק שְׁבוּעוֹת עֵדוּת
בְּטַלְלֵי תְּחִיַּת חידות


[ג]
יָדְךָ אֲחוּזָה בְּשֶׁפֶט וִימִינְךָ בְּצֶדֶק
וּמְכוֹן כִּסְּאֲךָ הֵן מִשְׁפָּט וְצֶדֶק
נִקְרֵאתָ אֱלֹהִים שׁוֹפֵט
עִם כָּל שׁוֹפֵט
וְאִם אֱמֶת יִשְׁפֹּט
נָקוּב אֱלֹהִים יִשְׁפֹּט
יְפֵה נוֹף פְּדֵה בְּמִשְׁפָּט
וְתֻגְבַּהּ בְּמִשְׁפָּט
שׁוֹבָב שָׁבִים בִּצְדָקָה
וְתֻקְדַּשׁ בִּצְדָקָה
יִדַּעְתָּ כִּי אַשְׁרֵי שׁוֹמְרֵי מִשְׁפָּט
וְעוֹשֶׂה צְדָקָה
הִזְהַרְתָּ שְׁמֹר מִשְׁפָּט
וַעֲשׂוֹת צְדָקָה


[ד]
שׁוֹפְטֵיהֶם וְנִשְׁפְּטֵיהֶם
*שְׂכָרָם בָּהֶם
*וְעָנְשָׁם בָּהֶם
*צֶדֶק מֵהֶם
וְרֶשַׁע מֵהֶם
סָדַרְתָּ עֶרְכָּם לִפְנֵיהֶם
שׁוֹפְטֵי מִשְׁפָּט לָשֵׂאת פְּנֵיהֶם
וְלָדַעַת מִי דָּן לִפְנֵיהֶם
וְלִפְנֵי מִי הֵם דָּנִים
וּמִי דָּן עִמָּהֶם
הַקָּרוּי כְּמוֹהֶם
אֱלֹהִים שׁוֹפֵט הוּא אֱלֹהֵי מִשְׁפָּט
וְכָל הַמִּשְׁפָּט הַנִּשְׁפָּט
עַל יָדָיו יֻשְׁפַּט
וְאִם אֱמֶת הֻשְׁפַּט תֻּקְדַּשׁ קָדוֹשׁ


[ה]
אִישׁ אֲשֶׁר הוֹגוּהוּ מֻכֵּי מִשְׁפָּטִים
מִי שָׂמְךָ עָלֵינוּ כְּמוֹ שׁוֹפְטִים
בּוֹ בְּלָשׁוֹן נִתְעַלָּה בְּמִשְׁפָּטִים
וְהִקְשִׁיב אֲשֶׁר תָּשִׂים לִפְנֵי שְׁבָטִים
גַּם עַל שְׁלֹשֶׁת הַדְּבָרִים הָאֵלֶּה
נָתַן נַפְשׁוֹ עֲלֵיהֶם בְּכָל אֵלֶּה
דָּת וְהָעָם אֵלֶּה
וּמִשְׁפָּטִים אֵלֶּה
וּשְׁלָשְׁתָּן נִקְרְאוּ לִשְׁמוֹ בְּעֵדוֹת אֵלֶּה
הֵן גַּם שְׁלוֹשָׁה דְּבָרִים בָּעוֹלָם
וּשְׁלָשְׁתָּן מַעֲמִידִים עוֹלָם
וַדַּאי אֱמֶת אֲשֶׁר הוּא חוֹתַם יָדוֹ
וּמִשְׁפָּט אֲשֶׁר הוּא בְּיָדוֹ
וְשָׁלוֹם אֲשֶׁר מִיָּדוֹ
זְכוּת מִשְׁפָּט אִם נַעֲשָׂה
הִנֵּה הָאֱמֶת
וֶאֱמֶת אִם נוֹעַשׂ
הֵן שָׁלוֹם וּשְׂכַר אֱמֶת
חֹסֶן מִשְׁפָּט לֵאלֹהִים הוּא
עַל מִשְׁפְּטֵי צִדְקוֹ לְעוֹלָם בְּרִיתוֹ בָּרוּךְ הוּא
טַעֲנוֹת מִשְׁפָּט
נִשְׁפָּט יִשְׁנֶה
פָּן שׁוֹפֵט מִשְׁפָּט
דָּבָר יְשַׁנֶּה
יַסְבִּיר פָּנִים
וְלֹא יַכִּיר פָּנִים
וישנה שְׁתֵּי הַפָּנִים
כְּמוֹ הַפָּנִים לַפָּנִים


קרובה מח
[ו]
*סִפּוּקֵי אֵילִים מְאָדָּמִים
קִיחַת חֲטִיבַת עֲצֵי שִׁטִּים
שֶׁמֶן לַמָּאוֹר לדשן


[ז2]
בְּלִי אָסוֹן וְאֹנֶס
בְּלִי דִּבָּה וְדֹפִי
בְּלִי וַאֲנִינָה וְאֶנַח
בְּלִי זָדוֹן וְזַעַם
בְּלִי כְּפִיפָה וְכַעַס
בְּלִי לֵב וְלֵב
בְּלִי פְּשִׁיעָה וּפֶרֶץ


[ט]
*קָדוֹשׁ מִתּוֹרְמֵי תְּרוּמָה
*קָדוֹשׁ מִנּוֹדְבֵי נְדָבָה
*קָדוֹשׁ מִמַּקְדִּישֵׁי קֹדֶשׁ
מִמְּקוֹמוֹ עָשׂ תְּרוּמַת עַמּוֹ עֲטָרָה לְרֹאשׁוֹ


קרובה מט
[ב]


*שְׁלוּבוֹת אַחַת לְאֶחָת
*וְטַל תֶּחִי עָלֵינוּ תַּחְשֹׁר


[ג]
וְכָל אֲשֶׁר תְּמַלֵּא
כְּבוֹדְךָ יִמָּלֵא
וּמְעַט לְךָ כְּהַרְבֵּה וְהַרְבֵּה לְךָ כִּמְעַט
וּבֵין שְׁנֵי טְפָחִים תַּתָּה לְךָ קִצְּבָה
*יְרִיעַת מַעְלָה צַר לְךָ
יְרִיעַת מַטָּה רָוַח לְךָ
וְאֵיזֶה מְקוֹם חִזּוּקְךָ
אֲשֶׁר תִּשְׁכֹּן בּוֹ וְיַחֲזִיקְךָ


[ד]
שַׂגִּיא כּוֹחַ לֹא מְצָאנוּךָ שַׁדָּי
אֲשֶׁר מְלוֹא כֹּל אַתָּה וְלַנְתָּ בֵּין שַׁדַי
וְכוֹנַנְתָּ עָלַי מַעֲשֵׂה יָדַי
מִשְׁכַּן מִפְעָלַי יְדִידוּת יְדִידַי
אַפִּרְיוֹן בילוליי
וְאַהֲבַת כְּלוּלַי
עֲשִׂיַּת עֵדוֹתַי
חֲסִיַּת יְרִיעוֹתַי
חֶדֶר הוֹרָתִי
צֵל קוֹרָתִי
רֶצֶף אַהֲבָתִי
רִצּוּי חִבָּתִי
שְׁלוֹם פְּקֻדָּתִי
עָשִׂיתָ לִי נוֹרָא וְקָדוֹשׁ


[ה]
אַשְׁרֵי נֶאֱמָן
אֲשֶׁר כֵּן הָאֳמַן
לִשְׁמֹעַ וְלִרְאוֹת
לְהֵעָשׂוֹת וְלַעֲשׂוֹת
בִּינַת כָּל מַלְאֲכוֹת הַתַּבְנִית הִשְׂכִּיל
וְעוֹשֶׂה הַכֹּל עַל יָדָיו הִסְכִּים
גָּזַרְתָּ לוֹ וְאֶת הַמִּשְׁכָּן תַּעֲשֶׂה
וְחִזֵּק וְהֶעֱשִׂיא וּכְמוֹ הוּא עָשׂ כָּל מַעֲשֶׂה
דַּעַת כִּי כָּל מְחַזֵּק בְּדָבָר נִקְרָא לִשְׁמוֹ
בְּכָל אֲשֶׁר חִזֵּק הֻקְרָא לִשְׁמוֹ
הַמִּשְׁכָּן נִקְרָא מִשְׁכָּן אֲשֶׁר עָשׂ מֹשֶׁה
וְהַתּוֹרָה נִקְרֵאת זִכְרוּ תּוֹרַת מֹשֶׁה
וּדְבָרִים אֲשֶׁר נָתַן נַפְשׁוֹ עֲלֵיהֶם
גַּם הֵם לִשְׁמוֹ נִקְרְאוּ כֻּלְּהֶם
זֶה גְּמָלָם טוֹבוֹת תְּמוּר רָעוֹת
הֲפָרַת עֲשֶׂרֶת דִּבְּרוֹת לְכַפֵּר בְּעֶשֶׂר יְרִיעוֹת
חישבו על עם כי הניחם
עַל אֲשֶׁר אִוָּה לִשְׁכֹּן בִּמְקוֹם נוּחָם
*טִכֵּס כְּרוּבִים מַעֲשֶׂה צַעֲצוּעִים
מַעֲשֵׂה חוֹשֵׁב צְבָעִים מוצעים
יָהּ בֵּין שְׁנֵיהֶם לִשְׁכֹּן נִתְאַוָּה
לְאַמֵּן עֵדוּת כִּי לְבֵיתוֹ קֹדֶשׁ נַאֲוָה


[ו]
אָחוּז כְּמוֹ בְּאַפְסֵי נוֹשֶׁבֶת
וְעָשׂוּי בְּדֵעָה מְיֻשֶּׁבֶת
בָּרוּר וּמָתוּחַ בְּמַחְשֶׁבֶת
כִּמְתוּחִים כְּאֹהֶל לָשֶׁבֶת
גָּנוּן וְסָבוּב בְּאַהֲבַת חֶסֶד
וְהוּא יִתֵּן חֶסֶד לְבָנוּי בְּחֶסֶד
דָּגוּל וְכָלוּל בִּירִיעוֹת עֶשֶׂר
אֲשֶׁר כִּלֵּל כֹּל בְּמַאֲמָרוֹת עֶשֶׂר
הֲדַר כְּרוּבֵי מַעֲשֵׂה חוֹשֵׁב
וְיוֹשֵׁב הַכְּרוּבִים עֲלֵיהֶם יוֹשֵׁב
וַעֲשִׂיָּתָם כֵּן יֵחָשֵׁב
כְּמַעֲשֵׂה בְּרֵאשִׁית אֲשֶׁר הוחשב
מודעת וְלֹא מְיֻדַּעַת
שֵׁשׁ וְאַרְגָּמָן תְּכֵלֶת וְתוֹלַעַת
*טִכּוּסֵי יְרִיעוֹת חָמֵשׁ
*וְלוּלָאוֹת חֲמִשִּׁים בַּחֲמִשִּׁים תְּחַמֵּשׁ
בְּחוֹבְרוֹת וּמְחֻבָּרוֹת תְּכַבֵּשׁ
כָּתוּר חֲמִשִּׁים קַרְשֵׁי זָהָב
הַמְּשׁוּלִים בקרסי זָהָב
לְכוּדֵי כְּתַפּוּחֵי זָהָב
לִהְיוֹת רְפִידָתוֹ זָהָב
מֵאֹהֶל בִּירִיעוֹת עוֹרוֹת
זַכְרוּת יוֹשֵׁב אֹהֶל וְעָט עוֹרוֹת
בְּקַרְסֵי נְחֹשֶׁת מְחֻבָּרוֹת
סָפוּן בָּזֶה וכפון בָּזֶה
ערוף בָּזֶה וְעָדוּף בָּזֶה
עָנוּד וְכָפוּל זֶה עַל זֶה
בְּאַמָּה מִזֶּה וְאַמָּה מִזֶּה
פָּלִיא וּמְכֻרְבָּל וּמְכֻסֶּה
צִיעַת תְּחָשִׁים עֲלֵיהֶם מַחֲסֶה
*קְרָשִׁים בַּאֲדָנִים עוֹמְדִים


קרובה נ
[ו]
אֱמוּנֵי אוֹם מִי זֹאת עוֹלָה
לְהַעֲלוֹת נֵר הֱיוֹת שַׁלְהֶבֶת עוֹלָה
בְּכִבּוּי אִם אוֹרָם נַעֲלָה
יַדְלִיקוּ מִמִּזְבַּח הָעוֹלָה
גּוֹי עֲרֵבִים זֶה לָזֶה
דִּשּׁוּן דּוֹמִים זֶה לָזֶה
דּוֹלְקִים וְלֹא מַכְהִים זֶה אֶת זֶה
וּבָזֶה מְעַכְּבִים זֶה אֶת זֶה
הֲמוֹנֵי אוֹם לַאֲיֻמָּה אַחַת
עֲרִיכַת נֵרוֹת בָּאָה מֵעֶשֶׁת אַחַת
וּלְכֻלָּם יְהִי מִדָּה אַחַת
בֵּין בִּימֵי חוֹל וּבֵין בִּימֵי נַחַת
זֹהַר נֵר מַעֲרָבִי דָּלֵיק יֶהִי
כִּי שְׁכִינָה בְּמַעֲרָב לְעוֹלָם הִיא
חֹק בְּשַׁבָּת וּבְטֻמְאָה יֶהִי
כְּחֹק אוֹמֵר יְהִי אוֹר וַיֶּהִי
טוֹבֵי לֵב וְזַכֵּי שֵׁם טוֹב
לְהֵיטִיב וּלְזַכֵּךְ שֶׁמֶן טוֹב
יִזְכּוּ בְּכֵן לִרְאוֹת בָּאוֹר הַטּוֹב
וַיַּרְא אֱלֹהִים אֶת הָאוֹר כִּי טוֹב
כָּל כֹּהֲנִים יַעַסְקוּ בְּנֵר אֶחָד
וְכָל נֵרוֹת יְהִי אוֹרָם כְּאֶחָד
לֹא יִרְאוּ צֵל אֶחָד בְּאֶחָד
וְיוּטְבוּ בִּיצִירַת אוֹר בְּיוֹם אֶחָד
*מְעֻלִּים אֲשֶׁר עִלֵּיתִי עַד לְמַעְלָה
לְהַעֲלוֹת זַךְ מְעֻלֶּה אֵין מִמֶּנּוּ וּלְמַעְלָה
נַהֲרַת מְנוֹרָה הַמְעֻלָּה
שַׁלְהֶבֶתְיָה לְמַעְלָה לְמַעְלָה
סַחְתָּ לַנָּבִיא נְאֹם לַנָּבִיא
הַנִּכְנָס לְאִוּוּי כְּלָבִיא
עֵרֶךְ שֶׁמֶן פְּנִימָה יַלְבִּיא
וְלֹא יַתְקִין מִבַּחוּץ וְיָבִיא
פְּנִימִי דליק הדליק תָּמִיד
סִדּוּרָם בְּשָׁוֶה לְהַתְמִיד
צָרְכֵיהֶם לָהֶם לְהַעֲמִיד
לְהִזָּהֵר בָּם כְּעוֹלַת הַתָּמִיד
קִבּוּעַ נֵרוֹת שִׁבְעָה
עַל מַחְצֵב עַמּוּדֶיהָ שִׁבְעָה
רְצוּיִים סְדוּרִים לְשׁוֹכֵן שִׁבְעָה
כְּסֵדֶר מַזָּלוֹת שִׁבְעָה
שְׁמָנִים אֲשֶׁר בְּכָל נֵר דְּלֵקִים
וּבְהֶקְדֵּשׁ אֵינָם דּוֹלְקִים
תֹּכֶן בַּמֶּה מַדְלִיקִים
וּבַמֶּה אֵין מַדְלִיקִים


[ז]
אִפְנוּן בִּאוּר אָמְרְךָ אוֹר
גִּיהַּא דְּבָרְךָ לִפְעָמֵינוּ נֵר
הֶגְיוֹן וֶסֶת תּוֹרָה אוֹר
טַעְתָּ יָהּ בְּעַפְעַפֵּינוּ אוֹר
כְּנָפְחֲךָ לְאַפֵּינוּ נִשְׁמַת נֵר
סִדְרָם עָרַכְתָּ כְּדִשּׁוּן נֵר
*פִּקּוּדִים צוּפִים מִמֶּתֶק אוֹר
קוֹדֶשׁ חַלָּה רִחוּק נִדָּה וְהַדְלָקַת נֵר
שִׁבְעָתַיִם תַּזְרִיחַ לְעוֹלָם אוֹר
תַּעֲרֹךְ שָׁם לִמְשִׁיחֲךָ נֵר
וְנַצִּיב לְךָ מְנוֹרַת אוֹר
וְנַדְשִׁין בָּהּ חֲצִי לֹג לְכָל נֵר


[ח]
וְאוֹרֵינוּ לֹא יִדְעַךְ עוֹד
וְנֵרֵנוּ לֹא יִכְבֶּה עוֹד
וְתִהְיֶה לָנוּ לְאוֹר עוֹלָם
וּלְאוֹרֵינוּ יֵלְכוּ גּוֹיֵי עוֹלָם
וְנֹאמַר זֶה לָזֶה לְכוּ וְנֵלְכָה בְּאוֹר ה'


קרובה נא
[ג]
יְשׁוּעָה יִלְבְּשׁוּ כֹּהֲנֶיךָ בַּקֹּדֶשׁ
הֱיוֹת כְּאֵלֵי קֹדֶשׁ
בְּהַדְרַת קֹדֶשׁ
נִצָּבִים כְּמַלְאָכִים
בְּרֶגֶשׁ מִתְהַלְּכִים
זֶה בָּזֶה נִמְלָכִים
וּלְךָ מַמְלִיכִים
*יְשָׁרְתוּךָ מֶלֶךְ גּוֹיִים
וְיֹאכְלוּ חֵיל גּוֹיִים
חֵלֶק לֵאלֹהִים חַיִּים
חֶלְקָם בַּחַיִּים
יֵלְכוּ בֵּית יי
עַל תֵּל הַר יי
וְכָל עַם יי
יִקָּרְאוּ כֹּהֲנֵי יי


[ד]
זֶה הַדָּבָר דָּבוּר וּמְדֻבָּר
בְּכֹבֶד נִכְבָּדוֹת דֻּבַּר
נִדְבַּר לְעָנָו
*וְנָהֲרוּ עֵינָיו
דְּבַר הַבָּחוּר וּבְחוּרָיו
וְזַרְעוֹ אַחֲרָיו
כִּי נַפְשָׁם מֵעַגְמוּת תהיה
וְנַחֲלָתָם לְעוֹלָם תִּהְיֶה
דְּבָרְךָ הוּא יָקוּם וְיִהְיֶה
וְכָל מַשְׂכִּיל עָלָיו יִחְיֶה
וְצַדִּיק בֶּאֱמוּנָתוֹ יִחְיֶה
*וְדוֹבְקֵי לוֹ יַצְדִּיק וִיחַיֶּה
לְעוֹלָם דְּבָרְךָ
לָעַד מַאֲמָרְךָ
סֶלָה מִלּוּלְךָ
נֶצַח צִוּוּיְךָ קָדוֹשׁ


[ה]
אוֹת זֶה הַדָּבָר
וְזֶה הַדָּבָר
נִרְמַז לְאַהֲרֹן
*כְּנִשּׁוֹף בּוֹ חָרוֹן
בְּכֵן קֵרַב פַּר אֶחָד בַּעֲדוֹ
וְאֵילִים שְׁנַיִם
כִּי יותר לוֹ שְׁנַיִם
דַּאֲגַת וַיִּקַּח מִיָּדָם וַיַּעַשׂ פָּר
תֻּעֲלַם וּתְכֻפַּר
בִּלְקִיחַת פָּר
הַאֻמְנָם אומנך לָעַד לֹא תַרְפֶּה
וּבְכֹל אֲשֶׁר תַּכֶּה אֱמֶת בּוֹ תְּרַפֵּא
וּבַאֲשֶׁר תִּמְאֹס תִּבְחַר
וּבַאֲשֶׁר תְּרַחֵק תְּקָרֵב
אַשְׁרֵי תִּבְחַר וְאַשְׁרֵי תְּקָרֵב
זִכִּיתוֹ וְזִכָּה לְבָנָיו עַד עוֹלָם
צַדִּיקִים רְשָׁעִים לָמוֹ כְּהֻנַּת עוֹלָם
חֶלְקָם עֶשְׂרִים וְאַרְבַּע מַתָּנוֹת יְרֻשַּׁת חֲזָקָה לָהֶם נִתָּנוֹת
טַעַם הִזְהַרְתָּ לְבַד לְךָ לְכַהֵן
כִּי אָסוּר לַזָּר להשרת בכהן
יְבֻלַּע וִינֻגַּע כָּל אִישׁ חֶלְקָם חוֹמֵד
כִּי קִדּוּשָׁם עַד לָעַד עוֹמֵד


קרובה נב
[ז]
אָפוּן עֲטֶרֶת תִּפְאֶרֶת
בְּתִמּוּרָיו אוֹם מִתְכַּפֶּרֶת
דְּחִיַּת הָאַף מֵפֶרֶת
הַמֵרָאשֵׁי בְּשָׂמִים מְעֻטֶּרֶת
וּכְלוּלָה וְלֹא מְחֻסֶּרֶת
*זִכָּרוֹן טוֹב הָיְתָה מְעוֹרֶרֶת
חִלּוּי בְּרוּרָה וּמְבֹרֶרֶת
טוֹבָה בְּרָעָה לֹא מֻתְמֶרֶת
יוֹם וָלַיְלָה עָשָׁן מְתַמֶּרֶת
כַּמָּה וְכַמָּה נִכֶּרֶת
לְכָל פָּנִים לֹא נִמְכֶּרֶת
מוֹקְדָהּ וַאֲבָקָהּ עוֹטֶרֶת
נֹעַם רֵיחָהּ נוֹטֶרֶת
סַמִּים בְּמִדָּה מֻחְבֶּרֶת
עוֹד בְּמִשְׁקֹלֶת נִבְחֶרֶת
פְּעֻלָּתָהּ מְאֹד מְיֻקֶּרֶת
צִיצִים וְעֵצִים נֶחֱקֶרֶת
קִצְבָה מְמֻלָּחָה וּמֻכְשֶׁרֶת
רֻבֵּי רֵיחִים מְאֻשֶּׁרֶת
שֵׁרוּתֶיהָ לְאַחֵר לֹא מֻתֶּרֶת
תְּכוּנָתָהּ לָעַד לְבַד לְךָ מְיֻתֶּרֶת


קרובה נג
[ט]
קָדוֹשׁ מֵאַנְשֵׁי שֵׁם
קָדוֹשׁ מֵאַנְשֵׁי מַעֲשֶׂה
קָדוֹשׁ מֵאַנְשֵׁי קֹדֶשׁ
קָדוֹשׁ הֵיטִיב אֶת שֵׁם בְּצַלְאֵל מִכָּל אַנְשֵׁי שֵׁם
קָדוֹשׁ הַנָּעִים מַעֲשֵׂה יָדָיו מִכָּל אַנְשֵׁי מַעֲשֶׂה
*קָדוֹשׁ קִדֵּשׁ פּוֹעֵל יָדָיו מִכָּל אַנְשֵׁי קֹדֶשׁ
*מִמְּקוֹמוֹ חִכֵּם לִבְצַלְאֵל חָכְמָה מֵחָכְמָתוֹ אֲשֶׁר בָּהּ יָסַד אָרֶץ
*מִמְּקוֹמוֹ יִדְּעוֹ דֵּעָה מִדַּעְתּוֹ אֲשֶׁר בָּהּ הִטְבִּיעַ הָרִים


קרובה נד
[ג]
יִקָּרֵא שִׁמְךָ
עַל קוֹרְאֵי שִׁמְךָ
*כִּי כָּל נִקְרָא בִּשְׁמֶךָ
נִשְׁאֲלָה שְׁאֵלָה מִי עָלָה שָׁמַיִם וַיֵּרַד
יִדֹּדוּן הֶחֱרִיד וְעוֹז לְעַמּוֹ הוֹרִיד
עַל הָהָר כְּנִרְאָה
יְקָר נֶחֱלַק לוֹ בְּעֵת אֲשֶׁר יָרַד


[ד]
אִישׁ חָכָם נִמְצָא
וְחָכְמָה מָצָא
טָהֳרָה לְשִׁמְצָה
קָם בִּמְחִיצָה
וּבִטֵּל מֶחֱצָה
וְעָמַד בְּפִרְצָה
וּמָצָא דִּיצָה
אָנָּא אֵל נָא
שָׂא נָא חוּס נָא
וְאִם לֹא תִּמְחֹל נָא
מִסִּפְרְךָ מְחֵנִי נָא
הֵם אִם עָשׂוּ כְּרֹעַ מַעַלְלֵיהֶם
עֲשֵׂה אַתָּה כְּרֹב רַחֲמֶיךָ וְלֹא כְּמַעֲשֵׂיהֶם


[ה]
הַשְׁמֵד וְהַשְׁחֵת קֶצֶף אַף וְחֵמָה
בָּחוּר גָּבַר וּבִינְתַּיִם עָמַד
וְהִזְכִּיר שְׁלוֹשָׁה
וְהֵנִיס שְׁלוֹשָׁה
גָּבְרוּ לְמוּלוֹ הָאַף וְהַחֵמָה
לְהִתְגָּרוֹת לוֹ עוֹד בְּמִלְחָמָה
*וַאֲנִי בְּמַעֲנֵה רַךְ אָשִׁיב חֵמָה
הֶאֱחִיז וְהֶחֱזִיק
בַּכִּסֵּא וּמַחֲזִיק
וְכָל זִיק וּמַזִּיק
*אוֹתוֹ לֹא הִזִּיק
ובפרשו נִסְתַּר
וּבְפִלְלוֹ נֶעְתָּר
וּמִתַּחַת כִּסֵּא אֲתַר
מָקוֹם לוֹ נֶחְתָּר
זָע וַיֶּחֱרַד
זֹרַז וַיֵּרַד
בְּשָׁמְעוֹ כִּי מָרַד
עֶדְרוֹ וּפָרַד
חִנּוּן עָרַךְ
אָז בְּמַעֲנֶה רַךְ
וְדָרַךְ וּבָרַךְ
אַף עֲבוּר הַאֲרַךְ
טוֹבִים הַשְּׁנַיִם
כְּתוּבִים מִשְּׁנַיִם
כְּעֵדִים שְׁנַיִם
מֵאֶחָד וְלֹא מִשְּׁנַיִם
ידוע כתבם חֲמִישָׁה חֲמִישָׁה
לְאָרֵס חֲמוּשִׁים בַּחֲמִישָׁה
לְבַל יִמְשְׁלוּ בָּם חֲמִישָׁה


קרובה נה
[ה]
אוֹמֵן בְּרִדְתּוֹ לוּחוֹת עַל יָדָיו
בְּקָשְׁבוֹ קוֹל עֲנוֹת רָפוּ יָדָיו
בִּאוּר דִּבְרֵיהֶם מֵהֶם בָּרַח
וְחִקְקֵי הַכְּתָב מֵעֲלֵיהֶם פָּרַח
גְּאוֹן מַשָּׂאָם עָלָיו גָּבַר
וּלְפָנִים וְאָחוֹר הִשְׁלִיךְ ושובר
דָּחָם מִשְּׁתֵּי יָדָיו לְיָדוֹ אַחַת
כִּי אֵין לְהַשְׁלִיךְ אוֹהֵב בַּת אַחַת


[ו] אִפְנוּן נִכְתָּבִים מִזֶּה וּמִזֶּה
שָׁוִים וְלֹא זֶה גָּדוֹל מִזֶּה
בְּאָמְרְךָ לְכִי זֶה
בְּעִנְיַן זֶה
בָּן כִּי יֵשׁ תִּקְוָה לְעַם זֶה
גְּזִירַת סַפִּיר בְּכָל חֵילְךָ
כְּלִבְנַת סַפִּיר אֲשֶׁר חוזה לְךָ
דבקת פְּסֹלֶת יִהְיוּ לְךָ
וְכָל הוֹן וִיקָר יִהְיֶה לְךָ


[ט]
מֶלֶךְ הַכָּבוֹד מִכְּבוֹדְךָ תִּתֵּן לִמְכַבְּדֶיךָ כָּבוֹד נִכְבָּד בְּאֹמְרִים
קָדוֹשׁ מִבַּעֲלֵי גְּבוּרָה
קָדוֹשׁ מִבַּעֲלֵי כֹּחַ
קָדוֹשׁ מִבַּעֲלֵי חָיִל
קָדוֹשׁ מִגְּבוּרָתוֹ נָתַן לְנֶאֱמָן עֲמֹד בְּעִיר גִּבּוֹרִים
קָדוֹשׁ מִכּוֹחוֹ נָתַן לְצִיר לִטְעוֹן לוּחוֹת
קָדוֹשׁ מֵחֵילוֹ נָתַן לִמְחוֹקֵק לִפְסֹל לוּחוֹת


קרובה נו
[א]
אֵל שָׂם לָאָדָם פֶּה
בְּנָשְׁקְךָ לָנוּ מִנְּשִׁיקוֹת פֶּה
גִּלִּיתָ לִכְבַד פֶּה
פֶּה אֶל פֶּה
דָּתֵי כְּתָב וְדָתֵי פֶּה


[ב]
צוּר בְּנִקְרַת צוּר חֲנָנוֹ
קָשַׁב קְרִיאַת חִנּוּנוֹ
רִנּוּנוֹ וְשִׁנּוּנוֹ
פִּרְשֵׁז עָלָיו עֲנָנוֹ


[ג]
יִכְרֹת בְּרִית
לְכוֹרְתֵי חֹק בְּרִית
לְהָבִיא מוּסָרֵי בְּרִית
בְּמָסֹרֶת הַבְּרִית
נִכְתְּבוּ עַל לוּחוֹת יִכָּתְבוּ עַל לְבָבוֹת
וְחוֹצֵב לֶהָבוֹת
יַחֲצֹב לָמוֹ אֲהָבוֹת
יִכְתֹּב אֱמֶת
וְיַחְתּוֹם אֱמֶת
הַכָּתוּב אֱמֶת
וְהָרָשׁוּם אֱמֶת
יְקָרָה אֲשֶׁר בְּסִין תינתן
בְּקִרְבָּם תִּנָּתֵן
בְּלִבָּם תִּכָּתֵב
וְזֵר לָהֶם תַּכְתַּר


[ד]
אֵל כְּתוּבִים אֲשֶׁר כָּתַבְתָּ
וְכָתוֹב הִכְתַּבְתָּ
לִכְתֹּב אֶת אֲשֶׁר כָּתוּב בְּתוֹרַת מֹשֶׁה
וְאֶת אֲשֶׁר לֹא כָּתוּב הֲלָכָה לְמֹשֶׁה
דָּבָר בָּהּ לֹא יְחֻדַּשׁ
וְאִם חֻדַּשׁ אֵין כָּל חָדָשׁ
כָּל הַמִּקְרָא הַנִּקְרָא קָרָא
וְכָל הַמִּשְׁנֶה הַנִּשְׁנֵית שָׁנָה
וְכָל הַדְּבָרִים הַדְּבוּרִים דִּבֵּר
אֲשֶׁר בִּכְתָב כָּתַב
וַאֲשֶׁר בְּפֶה פֶּה
בְּחָכְמָה פָּתַח פִּיו
וְהִסְכִּים עַל פִּיו
בְּעֵת קִדֵּשׁ פִּיו


[ה]
אימון הַכְּתוּבִים וְאֹמֶן לֹא נִכְתָּבִים
נֶחֱקַר וְנִשְׁאָל וְנִדְרַשׁ דַּעַת מִי חֲבִיבִים
בְּרִית בְּעֵת נֶאֱמַר בְּלֹא נִכְתָּבִים
הֵבִינוּ חֲבִיבִים
כִּי דִּבְרֵי פֶּה חֲבִיבִים
*גָּזַרְתָּ בִּכְתָב אֶת רֻבֵּיהֶם
וּמִשְׁפְּטֵי רִבֵיהֶם


[ו]
תַּעֲבֶנּוּ כִּי לֹא יַצִּילְךָ מֵאַף
*וּמַתָּן בַּסֵּתֶר יִכְפֶּה אָף


[ז]
אֹמֶץ פְּעֻלַּת עוֹלָם משמשות
בָּרָא בֵּין הַשְּׁמָשׁוֹת
גִּזְרַת חֲצִיבַת מַעֲשֵׂה לוּחוֹת
דַּעַץ כְּתַב עֵט מִכְתַּב הַלּוּחוֹת
הֵן פִּי אֶרֶץ תַּחְתִּיּוֹת
וְלִבְלֹעַ חוֹלְקֵי עַל מוֹרִיד לוּחוֹת
זָמַם פִּי הַבְּאֵר לְהַשְׁקוֹת
חֲנָיוֹת אֲשֶׁר קִבְּלוּ לוּחוֹת
טָרַם פִּי אָתוֹן פָּץ תּוֹכָחוֹת
יֹקֶשׁ לַבָּא לָקֹב מְפֻתָּח בַּלּוּחוֹת
כַּוָּנַת קֶשֶׁת רְאִיַּת אוֹת
לִזְכֹּר בְּרִית כִּבְרִית הַלּוּחוֹת
מִן הַמֻּטְעָם בְּכָל אֲכִילוֹת
נַסּוֹת לְהוֹלְכֵי בְּתוֹרַת לוּחוֹת
סומת מַטֵּה נִפְלָאוֹת
עָשִׂיתָ עִם מַעֲשֵׂה לוּחוֹת
פּוֹעֵל שָׁמִיר הַנִּגְנָז מִבְּרִיּוֹת
צוּר יָצַרְתָּ לִפְסִילַת לוּחוֹת
קיומת אַיִל הַנֶּאֱחָז בִּקְרָנוֹת
רִצּוּי הַנִּזְכָּר כְּנִשְׁתַּבְּרוּ הַלּוּחוֹת
שָׁקַדְתָּ לִבְראוֹת גַּם עִם לוּחוֹת
תּוֹכֵן קְבוּרָה לְמֹשֶׁה מַעֲלֵה הַלּוּחוֹת


[ח]
הַצּוֹפֶה עֲתִידוֹת
וְרוֹאֶה נוֹלָדוֹת
וּבָן מָה אוֹתִיּוֹת
וּבוֹטֶה מָה לִהְיוֹת
וּמָה לְהֵעָשׂוֹת
*וְכָל דּוֹר וָדוֹר וּמַנְהִיגָיו
*וְכָל רָשָׁע עָרִיץ וּמִפְעָלָיו
*וְכָל דָּבָר וְדָבָר וְעִתּוֹתָיו
*וְכָל סֵפֶר וְסֵפֶר וְסִימָנָיו
וְכָל נָבִיא וְנָבִיא וְחֶזְיוֹנָיו
*וְכָל מִקְרָא וּמִקְרָא וּטְעָמָיו
וְכָל אוֹת וָאוֹת וְרִשּׁוּמָיו
וְכָל חֻקָּה וּמִדְרָשֶׁיהָ
מִי יִלְמַד וּמִי יְלַמֵּד
*מִי יָבִין מִי יֶחְכָּם
קרובה נז
[ה]
זִיו עַיִן אֶחָד הָיָה הַמַּרְאֶה
וְדִמְיוֹן שִׁבְעָה עֵינַיִם הָיָה נִרְאֶה
טועמי אֲבוֹת מְלָאכוֹת
אֲשֶׁר בַּהֲלָכוֹת
מֶנּוּ לָמְדוּ
וּלְדוֹרוֹת לִמְּדוּ


[ו]
טֶכֶס כֵּלָיו וּכְלָלָיו
וְנוֹי כִּלּוּלָיו וּמַכְלוּלָיו
יָהּ יִפָּה כְּבוֹד פּוֹעֲלָיו
בְּיוֹפִי יִפּוּי מִפְעָלָיו
כָּלִיל הָיָה בֶּהָדָר וּבְכָבוֹד
כִּלְלוּהוּ עַנְנֵי כָּבוֹד
לֹא הִסְפִּיקוּ לְמַלֹּאתוֹ אַנְשֵׁי כָּבוֹד
עַד נִתְמַלֵּא מִשָּׁמַיִם כָּבוֹד
*מְסֻתֶּרֶת מֵרֹאשׁ הָיְתָה הָאַהֲבָה
עַד הוּקַם הַמִּשְׁכָּן וְנִרְצְפָה הָאַהֲבָה
וְרָצַף אַהֲבָה בָּעֲרָה וְלֹא כָּבָה
סָח טִפּוּחֵי מְרוֹמִים לֹא יְכַלְכְּלוּ כְּבוֹדוֹ
*וְאַפְסַי יְצוּקִים לֹא יָכִילוּ הוֹדוֹ
וְיִיטַב פָּעָלְכֶם
וְשָׁכֵן בֵּינֵיכֶם
פִּקְּדוּ פְּקִידָיו
וְעַל פקוד פקד פקודיו
*צהלו לפקוד פקודת פקידיו
לפקוד מפקד פקודי נפקדיו
מִשְׁכָּן לֹא לָנֶצַח יִסַּע
מֻצַּע וּמְרֻעֲנָן
וְזִיו כַּבִּיר מֻעֲנָן
שְׁחוֹרָה אֲשֶׁר הָיְתָה כְּאָהֳלֵי קֵדָר
*נָאוָה הִיא בְּאֹהֶל אֲשֶׁר קָם בֶּהָדָר
תַּמָּה שְׁחוֹרָה בְּצִלַּת מִשְׁכָּן
*וְנָאוָה בְּנִדְבַת מִקְדָּשׁ אֲשֶׁר אֵל בּוֹ שָׁכַן


[ז]
בְּחָנוֹ בְּמִפְקַד גִּזְבָּרִים
גִּזְבָּרִים הִשְׁלִימוּ דְּבָרָם
הוֹד הִלְבִּישׁוֹ וְלָבַשׁ
*וְלָבַשׁ מַעֲטֵה זְכוּת
זְכוּת לָהֶם חִשַּׁבְתָּ
חִשַּׁבְתָּ לָהֶם טוֹבָתָם
כְּלוּלוֹתָם כִּלַּלְתָּה לָהֶם
לָהֶם חֵפֶץ מִלֵּאתָ
מִלֵּאתָ מִשְׁאֲלוֹת נַפְשָׁם
נַפְשָׁם בְּפָעֳלֶךָ שִׂמַּחְתָּ
שִׂמַּחְתָּ וְשָׂמַחְתָּ עִמָּם
עִמָּם נוֹעַדְתָּ אֱלֵי פֶּתַח
פֶּתַח שְׁעָרֶיךָ צָבְאוּ
צָבְאוּ וְעַל מִשְׁמַרְתָּם קָמוּ
*קָמוּ וְהֵקִימוּ רְצוֹנֶךָ
רְצוֹנְךָ בַּמִּשְׁכָּן שָׁמְרוּ
שָׁמְרוּ שְׁמַרְתָּם תָּמִים
תָּמִים תְּמִימָתָם תִּמַּמְתָּ


קרובה נח
[א]
אֱלוֹהַּ בְּשִׁמְךָ נִקְרֵאתָ
*בַּת קוֹל מֵאֹהֶל עֵת קָרָאתָ
גֶּבֶר נֶאֱמָן מְאֹד יִקַּרְתָּ
דִּבֵּר לוֹ לְבַד מֶנּוּ כִּי הִקְרֵאתָ
הֲמִסִּינִי קוֹלְךָ הִשְׁמִיעַ
וְכָל עַם וָעָם כִּלְשׁוֹנוֹ שָׁמַע
זִמּוּן אֹהֶל כְּהֻעַשׂ כְּשָׁמַע
חוּץ מֶנּוּ קוֹל לֹא הֻשְׁמַע
טַעַם קְרִיאָה הִקְדַּמְתָּ לְדִבֵּר
יָהּ לֵדַע בְּמִקְרָא וּבְדִבֵּר
כִּי אַתָּה הוּא הַקּוֹרֵא וְהַמְּדַבֵּר
*לְקָרוּי וּמְדֻבָּר קָרָאתָ וַתְּדַבֵּר


[ב]
מִתּוֹךְ אֹהֶל אֲשֶׁר בְּאֹהֶל מוֹעֵד
נוֹעַדְתָּ אֵל לְהִוָּעֵד
עֶרְכֵי שַׁי קָרְבָּנוֹת לְוַעֵד


[ג]
יָהּ קְרָא קְרוּאֶיךָ
וְהַקְרִיא קְרִיאֶיךָ
עֲדַת קוֹרְאֶיךָ
קָהָל מְקֹרָאֶיךָ
נדבר לך יושר
דבר למו ישיר
קוֹל לְךָ יִשָּׂאוּ
וּמִדַּבְּרֹתֶיךָ כְּאָז יִשָּׂאוּ
יִקְרָא קוֹל
לָעִיר קוֹרְאָם קוֹל
*כְּאָהַב בְּקוֹל
יִצְלַח דְּבָרְךָ
כְּדִבַּרְתָּ וְקָרָאתָ דַּבֵּר וּקְרָא


[ד]
*אֵל מִי יוּכַל לַעֲמֹד בְּסוֹדְךָ
*אֲשֶׁר דִּבַּרְתָּ בְּחָזוֹן לַחֲסִידֶיךָ
*מִתּוֹךְ עָנָן
*אֲשֶׁר בְּאֹהֶל הֻעֲנַן
קָרָאתָ לֶעָנָו
*וְנָהֲרוּ עֵינָיו
מִכָּל קְרוּאֵי קְרִיאֵי מוֹעֵד
*הוּא הֻקְרָא מֵאֹהֶל מוֹעֵד
*חֲנֹךְ לַנַּעַר עַל פִּי דַרְכּוֹ
קְרָאתוֹ מִסְּנֶה בּוֹעֵר בָּאֵשׁ
*כִּי דְּבָרְךָ מֵאֵשׁ
*וְאַתָּה אֵשׁ
*אֹכְלָה אֵשׁ קָדוֹשׁ


אֹמֶץ קוֹל דִּבֵּר לֹא יָכְלוּ לִשְׁמוֹעַ
*בְּדִבֵּר אֲשֶׁר כֻּלָּם לֹא יָכְלוּ לִסְבֹּל
גֶּבֶר בָּעוֹז
דִּבֵּר מֵמִית וּמְחַיֶּה הָיָה
*יֵשׁ שְׁמָעוֹ וּמֵת יֵשׁ שְׁמָעוֹ וְחָיָה
הֵן עַד לֹא קָם אֹהֶל הָיָה קוֹל דִּבֵּר
יוֹצֵא וְהַכֹּל שׁוֹמְעִים מָה דּוֹבֵר
וְעֵת שֶׁקָּם הָיָה קוֹרֵא בְּתוֹכוֹ
וְהוּא נֶחְתָּךְ וְלֹא יוֹצֵא מִתּוֹכוֹ
זָרִים טֶרֶם קָם אֹהֶל מִקְצָתָם נִבָּאוּ
*וְכַאֲשֶׁר הוּקַם לֹא נִתְנַבְּאוּ
*חֶלֶד וְדֹק הָיוּ מָטִים עַד לֹא עָמַד
וְעֵת כִּי הֻעֲמַד
*נִתַּן לָהֶם מַעֲמָד
טִכּוּסֵי כָּל אָבוֹת הַמְּלָאכוֹת
*נִכְנַס וְלָמֵד
יוֹצֵא וּמְלַמֵּד


קרובה נט
[א]
אָז נֶפֶשׁ כָּל חָי
בְּיָדְךָ תָּלִין אֱלֹהִים חַי
גּוּף וְכָל יְצוּר וְכָל הֶחָי
דְּמוּתְךָ לֹא יִרְאֶה וָחַי
*הַנֶּפֶשׁ אֲשֶׁר כְּמֶלַח לְתָפֵל בּוֹ תַּתָּה
וְכִשְׂאוֹר לְעִסָּה טִפַּחְתָּ
חֵט וָצֶדֶק לָהּ חַוְתָּ
טוֹב לֹא תִּמָּלֵא נֶפֶשׁ
יְקֹשׁ בָּשָׂר לֹא תמלא נֶפֶשׁ
כּוֹשֶׁל בְּלֹא עֵת לֹא טוֹב לַנֶּפֶשׁ
לָכֵן שְׁגָגָה קְרוּאָה חֲטָאָה לַנֶּפֶשׁ


[ג]
יָהּ לְךָ תְּהַלֵּל חַיַּת כָּל אָדָם
*כִּי הִיא תִּחְיֶה אַחַר מִיתַת אָדָם
נֶפֶשׁ בֵּן וְנֶפֶשׁ אָב יַחַד הִשְׁוֵיתָ
יְחִידָה הִיא וְאַתָּה יָחִיד
הִיא חַיָּה וְאַתָּה חַי
טְהוֹרָה וְאַתָּה טָהוֹר
*עֵרָה וְאַתָּה עָר
אִם נחפשות
בָּדָד נִנְפָּשׁוֹת


[ד]
נֶפֶשׁ הַחוֹטֵאת נַמְתָּ הִיא תָּמוּת
*וְלֹא תַּחְפֹּץ בַּמֵּת אֲשֶׁר יָמוּת
כִּי אַתָּה צַדִּיק
וְחָפֵץ לְהַצְדִּיק
כִּי אַתָּה מוֹשִׁיעַ
וְרוֹצֶה לְהוֹשִׁיעַ
*כִּי כָּל הַנְּפָשׁוֹת מִיָּדְךָ
וְתָמִיד נִפְקָדוֹת בְּיָדְךָ
וְחַיּוֹת מִפְּתִיחוֹת יָדְךָ
וּבְתַכְלִית יָשׁוּבוּ לְתוֹךְ יָדְךָ
*נֶפֶשׁ אוֹהֲבֶיךָ בַּכַּף תְּקַבְּלֶנָּה
*וְנֶפֶשׁ אוֹיְבֶיךָ בַּכַּף תְּקַלְּעֶנָּה
אוֹי אֵיךְ תַּחְטִיא וְאוֹי אֵיךְ תֶּחֱטָא
נֶפֶשׁ לְנוֹתְנָהּ
נְשָׁמָה לְנוֹפְחָהּ
רוּחַ לְתוֹכְנָהּ קָדוֹשׁ


[ה]
אָז מִמְּקוֹם צֶדֶק וּמִמְּקוֹם דִּין וּמִמְּקוֹם תּוֹרָה


קרובה ס
[ו]
 כִּי תֶּאֱשַׁם בְּעֵינַיִם רוֹאוֹת
לְנוֹתֵן לָהּ עֵינַיִם לִרְאוֹת
בַּל תַּעֲלִים וְתַבְלִיג מִלְּהֵרָאוֹת
*פֶּן יֶחְשְׁכוּ הָרוֹאוֹת
כִּי תְּגַלְגֵּל בְּאֹזֶן שׁוֹמַעַת
וַאֲשֶׁר בָּא בָּהּ לֹא מַשְׁמַעַת
דֹּפִי עָרְלָתָהּ בָּהּ הִיא מְשָׁעַת
וּלְכוֹרֶה אֹזֶן מַרְשַׁעַת
כִּי תְּהַלֵּךְ וְתִשְׁגֶּה בְּרַכֵּי דַּעַת
וְתַכְעִיס לְנוֹתֵן לָהּ לֵב לָדַעַת
וְאִם נִבְעַר כָּל אָדָם מִדַּעַת
*יְשֹׁטְטוּ רַבִּים וְתִרְבֶּה הַדָּעַת
כִּי תָּזִיד וְתַקְשֶׁה עֹרֶף כְּגִיד
וְעֵדוּתָהּ אִם לֹא תַּגִּיד
חַטַּאת לַעֲנָתָהּ אֵיךְ יַמְגִּיד
אָלָה יִשְׁמַע וְלֹא יַגִּיד
כִּי תְּטֻנַּף בְּכָל נִבְלַת מַגָּע
אֲשֶׁר בלא לה שֶׁקֶץ הֻגַּע
יָד בְּטֻמְאָה אִם תֻּפְגַּע
בַּיָּד הַטְּהוֹרָה אֵיךְ תֻּרְגַּע
כִּי תִּכְלֶה מִן הָאָדָם
לִכְלוֹתָהּ אֵין שִׁלְטוֹן לָאָדָם
לָכֵן מָה טוֹב הֻגַּד לָאָדָם
לְבַל יִטָּמֵא בְּכָל טֻמְאַת אָדָם
כִּי תְּמַהֵר שְׁבוּעָה לְבַטּוֹת
עֲקַלְקַלּוֹת יֹשֶׁר לְהַטּוֹת
נֶעֱלָם מֶנָּה סלול לִנְטוֹת
גָּרְמָה לָהּ לְהַחְטִיא ולהחטות
כִּי תִּשָּׂא וְתַשִּׂיא אַחַת מֵאֵלֶּה
תִּיסָּא וְתַסִּיא מִקְצוֹת מֵאֵלֶּה
עַל נִסְתָּרוֹת וְנִגְלוֹת אֵלֶּה וְאֵלֶּה
בְּרִיּוֹת עֲרָבִים אֵלֶּה לָאֵלֶּה
כִּי תַּפְרִישׁ נִפְלָאוֹת
מִפּוֹרְשָׁהּ לֹא יִפָּלֵא אוֹת
*צוֹעֵד לִצְדָקָה לוֹ לְהֵרָאוֹת
יֵעָנֶה בְּצֶדֶק נוֹרָאוֹת
כִּי תַּקְשִׁיב אַלַּת גִּדּוּפִים
אוֹ קִלְלַת שֵׁם בְּחֵרוּפִים
רוֹץ תָּרוּץ לְתַנּוֹת לְאַלּוּפִים
וְלֹא תְּשַׁנֶּה דִּבְרֵי חִלּוּפִים
*כִּי תִּשְׁכַּח אֶת אֲשֶׁר הִזְכִּירָה
וּתְשַׁנֶּה אֶת אֲשֶׁר הֻזְכְּרָה 
תִּתְוַדֶּה עַל שִׁכְחָה וְעַל זִכְרָהּ
לְנִקְדָּשׁ בְּכָל שָׁם אוֹרָה


[ז1]
אִם לֹא יֹאמַר אֱמֶת יֵאָשֵׁם
אִם לֹא יְבָרֵךְ בְּשֵׁם יִבְגֹּד
אִם לֹא יַגִּיד גְּעָרָה יִגָּמֵר
אִם לֹא יְדַבֵּר דָּת יִדָּחֵף
אִם לֹא יֶהְגֶּה הֵיטֵב יְהַתֵּל
אִם לֹא יוֹדֶה וַדַּאי יְחֻיַּב
אִם לֹא יַזְכִּיר זֹאת יָזִיד
אִם לֹא יחנן חִשּׁוּבוֹ יֶחֱטָא
אִם לֹא יְכֻפַּר כֵּן יִכָּרֵת
אִם לֹא יַלְפִּית לִיצּוּנוֹ יִלָּכֵד
אִם לֹא יָמִיר מִרְיוֹ יְמוֹתָת
אִם לֹא יְנַעֵר נָאֲצוֹ יִנָּזֵף
אִם לֹא יסופר סולחו יִשָּׂא
אִם לֹא יַעֲנֶה עֵדוּתוֹ יְעֻנֶּה
אִם לֹא יַפְרִישׁ פִּשְׁעוֹ יִפְרֹשׁ
אִם לֹא יַצְדִּיק צוּרוֹ יֵצַר
אִם לֹא יַקְדִּים קֵרוּבוֹ יְקֻלַּל
אִם לֹא יַרְחִישׁ רִצּוּיוֹ יְרֻחַק
אִם לֹא ישמע שיפוטו ישקר
אִם לֹא יִתְוַדֶּה תָּעוּתוֹ יְתֹעַב


[ז2]
*אַתָּה אֵל אָזְנֶיךָ קַשֻּׁבוֹת
בְּכֵן עֵינֶיךָ פְּקוּחוֹת
*גָּדוֹל עֵצוֹת וְרַב עֲלִילוֹת
דָּן יְחִידִי וְאֵין לִמְחוֹת
וְלַמָּוֶת תּוֹצָאוֹת
זוֹכֵר וּמַזְכִּיר נִשְׁכָּחוֹת
חוֹקֵר הִרְהוּרֵי חִשְׁבוֹנוֹת
טוֹעֵן טַרְחוּת כָּל בְּרִיּוֹת
יוֹדֵעַ גִּנְזֵי כְּלָיוֹת
כּוֹתֵב וְחוֹתֵם כָּל מִפְעֲלוֹת
לְךָ נִסְתָּרוֹת וְנִגְלוֹת
מִיָּדְךָ כָּל הַנְּפָשׁוֹת
נוֹתֵן לְכָל חַי נְשָׁמוֹת
סוֹלֵחַ וּמוֹחֵל לַחֲטָאוֹת
עֹשָׂה תָּמִיד לְטוֹבָה אוֹת
פּוֹעֵל פְּלָאוֹת וְנִפְלָאוֹת
צוֹפֶה עֲתִידוֹת וְנוֹלָדוֹת
קָרוֹב וּמַפְלִיא לַעֲשׂוֹת
רַחוּם בְּךָ טוֹב לַחֲסוֹת
שׁוֹמֵעַ לְחִישׁוֹת נִלְחָשׁוֹת
וְעוֹנֶה קוֹל שַׁוְעוֹת
תָּמִיד עֹשֶׂה יְשׁוּעוֹת
בְּכֹל עוֹנוֹת וּבְכָל שָׁעוֹת


[ח]
*לָכֵן רוּחוֹת וּנְפָשׁוֹת וּנְשָׁמוֹת עֶרֶב וָבֹקֶר וְצָהֳרַיִם יִקְּדוּ וְיִשְׁתַּחֲווּ וְיַקְדִּישׁוּ לְקָדוֹשׁ הַנִּקְדָּשׁ בִּקְדוֹשִׁים עֲדַת מְקֻדָּשִׁים קְהַל מֻקְדָּשִׁים צְבָא מַקְדִּישִׁים


[ט]
*בְּמִשְׁמָע וּבִרְאִיָּה וּבִידִיעָה וּבְעֵדוּת יַעֲנוּ לְךָ וְיֹאמְרוּ
*קָדוֹשׁ מִשּׁוֹמְעֵי קוֹלְךָ
קָדוֹשׁ מֵרֹאֵי גָּדְלְךָ
*קְדוֹשׁ מִיּוֹדְעֵי חֵילְךָ


קָדוֹשׁ הֵעִיד לְשׁוֹמְעֵי קוֹלוֹ עַל מִשְׁמַעַת אֹזֶן
*קָדוֹשׁ הֵעִיד לְרֹאֵי גָּדְלוֹ עַל מַרְאִית עַיִן
*קָדוֹשׁ הֵעִיד לְיוֹדְעֵי חֵילוֹ עַל יְדִיעַת לֵב
*מִמְּקוֹמוֹ הוּא עֵד וְשׁוֹמֵעַ כָּל שׁוֹמֵעַ
מִמְּקוֹמוֹ הוּא עֵד וְרֹאֶה כֹּל רֹאֶה
*מִמְּקוֹמוֹ הוּא עֵד וְיוֹדֵעַ כֹּל לֹא יוֹדֵעַ


קרובה סא
[א]
*אַהֲרֹן וּבָנָיו הִקְרַבְתָּ
בְּקָרְבָּנָם אוֹתָם קֵרַבְתָּ
גְּעֻלָּתָם אָז יִקַּרְתָּ
דָּבְרָם אִזַּנְתָּ וְחִקַּרְתָּ
הָיוּ כִּמְאוּסִים בִּפְנֵיהֶם
וּכְמוֹ בְּזוּיִים בְּעֵינֵיהֶם
זֶרַע יַעֲבָדְךָ הֵם וּבְנֵיהֶם
חֹק בְּרִית בֵּינְךָ וּבֵינֵיהֶם
טִנְּפוּ בְּשִׁמְצַת עֵגֶל זֶה
יָהּ בְּכֵן הוֹרֵיתָ לְכִי זֶה
כִּי אִם נִתְרַחֲקוּ בְּזֶה
לְקָרְבָם בּוֹ בְּלָשׁוֹן זֶה


יַפְרִיחוּ פְּרִי לְמַעְלָה
יְשַׁלְּחוּ שֹׁרֶשׁ לְמַטָּה
גּוֹנְנֵנוּ אֲדוֹן מַעְלָה וּמַטָּה


[ב]
מָה נָעֲמוּ אָב וְנִינָיו כְּאֶחָד
נִמְנִים וְנִמְשָׁחִים יוֹם אֶחָד
שְׂאֵת מַשָּׂא שְׁכֶם אֶחָד
עֲבֹדַת יי אֶחָד


פִּקַּדְתָּ כְּמוֹ נִמְשְׁחוּ בְּשֶׁמֶן
צֶדֶק מִנְחָתָם תֻּמְשַׁח בַּשֶּׁמֶן
קָרְבָּנָם בְּטוֹב שֵׁם מִשֶּׁמֶן
רוֹמַמְתָּ בְּקֶרֶן בֶּן שֶׁמֶן


שֵׁבֶט תָּלוּשׁ מֵעֲרֵמַת חִטִּים
שַׁיֵּי מִנְחָתָם סֹלֶת חִטִּים
תְּשׁוּרַת מֻרְבֶּכֶת חֲבִתִּים
תּוּפִינֵי מִנְחַת פִּתִּים


הַלְלוּיָהּ כִּי טוֹב
וְנָעִים אֵל טוֹב
מְחַיֵּנוּ בְּטַלְלֵי טוֹב


[ג]
יְפֵה נוֹף הֻכְאַר
וְהֻבְעַר וְהֻנְאַר
מִזְבֵּחַ עֻרְעָר
וְקָרְבַּן הֻנְעַר
נִיחוֹחַ שָׁבַת
וְקָרְבָּן בָּטַל
*וְעֹל עֲבוֹדָתֵנוּ עָלֵינוּ נֻטַּל
יָגוֹן וַאֲנָחָה
מִבְּלִי הֲנָחָה וְאֵין שַׁיי מִנְחָה
לָכֵן אֵין מְנוּחָה
יָהּ זָכֹר לָאָחוֹת
הַגָּשַׁת מְנָחוֹת
מִנְחַת יְהוּדָה וְעִיר הַקֹּדֶשׁ
תַּעֲרֹב מִכֹּהֲנֵי קוֹדֶשׁ


[ד]
עַד לֹא נִמְשַׁח אַהֲרֹן לְכַהֵן וּלְהַקְרִיב
מֹשֶׁה הָיָה מְכַהֵן וּמַקְרִיב
בְּשָׁמְעוֹ זֶה קָרְבָּן אֲשֶׁר יַקְרִיבוּ
יָדַע כִּי נִרְצוּ וְכִי נִתְקָרְבוּ
כִּי הָיָה כִּמְנֻדֶּה וְכִמְרֻחָק
עַד קִרְבַת אֱלֹהִים בַּעֲדוֹ נוֹחַק
וּבוֹ יָדְעוּ קְרוֹבִים וְשָׁמְעוּ רְחוֹקִים
כִּי אֱלֹהֵי מִקָּרוֹב אַתָּה מְקָרֵב רְחוֹקִים
אֲשֶׁר תִּבְחַר בָּחוּר וַאֲשֶׁר תְּקָרֵב קָרוֹב
הוּא שִׁמְךָ וְשִׁמְעֲךָ וְשָׁבְחֲךָ קָדוֹשׁ


[ה]
*אָמְנָם רֶגַע בְּאַפְּךָ וְחַיִּים בִּרְצוֹנְךָ
רוֹצֶה וְנִרְצֶה לְעוֹשֵׂי רְצוֹנֶךָ
באמת אֲשֶׁר נִתְנַצָּה
אַהֲרֹן נִרְצָה
*כִּי בִּמְעַט תִּקְצֹף וּבְהַרְבֵּה תִּרְצֶה
*גַּם בְּרֶגַע קָטֹן תַּסְתִּיר פָּנִים
וּבְרַחֲמִים גְּדוֹלִים תַּסְבִּיר פָּנִים
דַּעַת כִּי לֹא תִּזְנַח לְעוֹלָם
*וַחֲסִידֶיךָ לֹא תַּעֲזֹב לְעוֹלָם
הוּא אַהֲרֹן הֶחָסִיד אֲשֶׁר לֹא הֻעֲזַב
*כִּי לֹא לָעַד צַדִּיק נֶעֱזָב
*וּבַאֲשֶׁר נִמְאַס
בּוֹ נִתְיַחַס
וּבַאֲשֶׁר נִתְרַחֵק
בּוֹ נִתְקָרֵב
*זֶה מֹשֶׁה הִקְשִׁיב זֶה קָרְבַּן אַהֲרֹן
*וּבָזֶה הֵבִין כִּי זֶה קֵרוּב אַהֲרֹן
חָדָה לְמוֹשְׁחוֹ בַּשֶּׁמֶן הַטּוֹב
*וּלְהֵיטִיב מִשֶּׁמֶן שְׁמוֹ הַטּוֹב
*וּמְקַבְּלָם קִבֵּל בְּרָצוֹן מִיְּדֵיהֶם
*יְקָר מִנְחָתָם עָרְבָה לְלֹא לָנֶצַח יָרִיב
*מִבַּיִת מָלֵא זִבְחֵי רִיב


קרובה סב
טִפֵּי רִיר וְזֶרַע הִיא מַפְקֶרֶת
לָכֵן טוֹבָתָה כְּרָעָתָהּ
*בָּרוּךְ הַפּוֹתֵחַ וְסוֹגֵר
עַל כֵּן תִּטְמָא עַל אָבְנַיִם
*לְזָכָר שִׁבְעָה וְלִנְקֵבָה שְׁבוּעַיִם
פָּחוּת זָכָר מִנְּקֵבָה יְהִי
צוּרַת הַוָּלָד זוֹ הִיא
כִּי יוֹצֵר הַכֹּל הוּא נָם וַיֶּהִי
קְפוּי בִּטְנָהּ לָצֵאת עֵת יִגַּע
בְּטֹהַר וּבְקֹדֶשׁ לֹא תִּגַּע
רָגְזָהּ וְעָצְבָּהּ עַד יִרְגַּע
וְאִם כֵּן לָרִיק לֹא תִּיגַע
שֶׁבַח וְצֶדֶק תִּתֵּן לְצוּר בְּהַחְכִּימוֹ
*פְּרִיָּה וּרְבִיָּה בְּעוֹלָמוֹ
תְּהִלָּה לְצוּר עוֹלָמִים באומנו
כִּי כָּל פָּעַל לְמַעֲנוֹ


[ז]
אָז מָאתַיִם וְאַרְבָּעִים וּשְׁמוֹנָה אֵבָרִים
אִפְנַנְתָּ בָּאָדָם וְלוֹ מְחֻבָּרִים
בֵּרַרְתָּ מִשְּׁלֹשִׁים לְפַרְסוֹת רַגְלַיִם
לְטוֹב וְלָרַע אֹתוֹ מַרְגִּילִים
גִּזַּרְתָּ לַקַּרְסֻלַּיִם מֵעֲשָׂרָה
לְבַל יִמְעֲדוּ בְּקִבּוּל דִּבְּרוֹת עֲשָׂרָה
דִּבַּקְתָּ לַשּׁוֹקַיִם בִּשְׁנַיִם
כִּי לְפִי הָעֹצֶב שָׂכָר פִּי שְׁנַיִם
*הִתְוִיתָה בְאַרְכֻבּוֹתָיו חֲמִישָׁה
חָרַטְתָּ עֶשְׂרִים וּשְׁתַּיִם צְלָעוֹת
כְּבֵין נִדָּה לְנִדָּה מְמֻצָּעוֹת
טִכַּסְתָּ מִשְּׁלֹשִׁים לְפִסּוֹת יָדַיִם 
שְׂאֵת מְשֻׁלָּשִׁים מִיָּדַיִם לְיָדַיִם
יְצַרְתָּהּ מִשְּׁנַיִם לַקָּנֶה
*קוֹל נַעֲשֶׂה וְנִשְׁמַע וְלֹא נְשַׁנֶּה
*כִּוַּנְתָּ מִשְּׁנַיִם לַמַּרְפֵּק
*עַל שְׁנֵי עוֹלָמוֹת מִתְרַפֵּק
לִמַּדְתָּ מֵאֶחָד לְכָל זְרוֹעַ
לְהַאֲמִין בְּךָ אֶחָד בַּעַל זְרוֹעַ
*מִלֵּאתָ מֵאַרְבָּעָה לַכָּתֵף
לְהַטּוֹת לְדָר עַל אַרְבַּע כָּתֵף
לִכְרֹעַ בִּתְפִלַּת שְׁמוֹנֶה עֶשְׂרֵה
לִמְחֹל לוֹ לְתִשְׁעָה לִיקּוֹד רֹאשׁ
*עָרַכְתָּ שְׁמוֹנָה בַּצַּוָּאר
כִּי בְּרִית שְׁמוֹנָה כְּחֶרֶב בְּצַוָּאר
פָּתַחְתָּ בְּמַפְתֵּחַ לֵב שִׁשָּׁה
לְהִפָּתֵחַ בִּסְדָרִים שִׁשָּׁה
*צִיַּנְתָּ חֲמִישָׁה לִנְקוּבָיו
הֵם לַזָּכָר וְהֵם לַנְּקֵבָה
כִּדְמוּת צוּרַת צַלְמְךָ בְּתֹקֶף
*רַגְלָיו לְמַטָּה וְרֹאשׁוֹ לְמַעְלָה
כִּי רִשְׁיוֹנוֹ בְּמַטָּה וּבְמַעְלָה
*שְׁתִי עוֹר וּבָשָׂר הִלְבַּשְׁתּוֹ
עֵרֶב עֲצָמוֹת וְגִידִים סִכַּכְתּוֹ
*תַּתָּה לוֹ נֶפֶשׁ קְרוּאָה שֵׁמוֹת חֲמִישָׁה
לְבָרֶכְךָ בְּעוֹלָמוֹת חֲמִישָׁה


[ח]
*רֹאשׁוֹ לָכֹף וְלֹא לְהַגְבִּיהַּ
מִצְחוֹ לְהַכְנִיעַ וְלֹא לְהָעֵז
*אָזְנָיו לְהַטּוֹת וְלֹא לְהָשַׁע
חָטְמוֹ לִנְשֹׁם וְלֹא לִזְמֹר
*פִּיו לְהַלֵּל וְלֹא לְנַבֵּל
*לְשׁוֹנוֹ לְהֵיטִיב וְלֹא לְהַטִּיף
חִכּוֹ לְהַמְתִּיק וְלֹא לְהַמְרִיר
*גְּרוֹנוֹ לִקְרֹאות וְלֹא לִקֹּב
*צַוָּארוֹ לַחֲרֹז וְלֹא לָלוּז
כְּתֵפָיו לִנְטוֹת וְלֹא לִטְפֹף
יָדָיו לְהַחֲזִיק וְלֹא לְהַזִּיק
*עָרְפּוֹ לְהַשְׁווֹת וְלֹא לְהַקְשׁוֹת
לִבּוֹ לָמוּל וְלֹא לְעָרֵל


קרובה סג
[ד]
אָב בַּל יְלָדְךָ
וּבֵן לֹא הוֹלַדְתָּ
וְכָל יְלִיד לֵדָה אַתָּה מְיַלֵּד
מִזֶּרַע מוֹלִיד
תָּבִין מָה יוֹלִיד
רֹאֶה נוֹלָד
בְּצוּרַת הַוָּלָד
אִם גִּבּוֹר
אִם חַלָּשׁ
אִם חָכָם
אִם טִפֵּשׁ
אִם קְצַר יָמִים
אִם מְלֵא יָמִים
אִם רָשָׁע
אִם צַדִּיק
אִם פָּגוּם
אִם תָּמִים
אִם זֵד
אִם זָךְ
אִם סִיג
אִם סִיךְ
לָכֵן לְכָל יוֹלֶדֶת
הִיא עֵת לָלֶדֶת
וְתוֹלְדוֹת הוּלֶּדֶת מִיָּדְךָ קָדוֹשׁ


[ה]
אֲרִיגַת אֵבָרִים
פָּתַחְתָּ לָעֲבָרִים
גְּלוּמִים מְרֻבָּעִים
לְיָמִים אַרְבָּעִים
בְּרִיַּת תְּחִלָּתוֹ
כְּתַבְנִית חַרְגּוֹל
וְיִגְדַּל וְיִדְגֹּל
עַד לִמְלֹאתוֹ ירגול
גְּלִילֵי אִישׁוֹנָיו כְּמוֹ טִפֵּי זְבוּב
וּכְמוֹהֶם חֹטֶם אַפּוֹ נָבוּב
*דֶּבֶב פִּיו פָּתוּחַ
כְּשַׂעֲרָה מָתוּחַ
וְכֵן גְּוִיָּתוֹ
עַד יַגִּיעַ לִנְחִיָּתוֹ
הַשְׁתָּיַת בָּשָׂר וָעוֹר
אִם הֵם שְׂאוֹר
תַּעֲמִית יוֹחֶמֶת
אֲשֶׁר עָלָיו נוֹהֶמֶת
וְסִכּוּךְ גִּידִים וַעֲצָמוֹת
בְּכוֹרְעִים בְּתַעֲצוּמוֹת
יַעֲמִיד הָאִישׁ
מִטִּפַּת לֹבֶן מַבְאִישׁ
זֶה נֶגֶד שְׁנֵיהֶם
נוֹתֵן כִּשְׁנֵיהֶם
רוּחַ וְנִשְׁמַת חִבּוּר
אוֹרָה וְדִבּוּר
חַיִּים וָחֶסֶד עִמּוֹ
תַּעַשׂ בִּמְעֵי אִמּוֹ
וְעַד יַשְׁלִים יוֹמוֹ
וְעַד יַעֲבֹר עוֹלָמוֹ
טִפֵּי הַלֹּבֶן יֻתְּכוּ כֶּחָלָב
וְטִפֵּי הָאֹדֶם יֵעָשׂוּ חָלָב
יֻמַּן אָכְלוֹ עַד לֹא יִוָּלֵד
לוּלֵי אֵל מָה יוֹלֶדֶת וְיוֹלֵד


[ו]
אֲדָמָה לְלֹבֶן אִם קִדֵּם
בִּיצִירַת אָחוֹר וָקֶדֶם
בְּבֶן זָכָר זְכָרָהּ אֱלֹהֵי קֶדֶם
הַגּוֹלֶה אַחֲרִית מִקֶּדֶם
גְּבִילָה אֲשֶׁר תְּיַחֵם וְתִגְבֹּל
תִּשְׁעָה יְרָחִים אָז לִסְבֹּל
דֵּעָה תִּשָּׂא לָאֵל אֲשֶׁר טוֹב יִסְבֹּל
הַמְּשַׁמְּרִי אֲשֶׁר לֹא יִבֹּל


[ט]
תִּשְׂמַח בְּמַעֲשֶׂיךָ וְגַם מַעֲשֶׂיךָ יִשְׂמְחוּ בְּךָ וּלְשִׁמְךָ אוֹמְרִים
קָדוֹשׁ מִזֶּרַע קֹדֶשׁ
קָדוֹשׁ מִזֶּרַע אֱמֶת
קָדוֹשׁ מִזֶּרַע בְּרוּכִים
קָדוֹשׁ בִּכְבוֹדְךָ תַּקְפִּיא וְתַקְרִישׁ יִחוּם זֶרַע קֹדֶשׁ
קָדוֹשׁ בְּיָדְךָ תְּרַקֵּם וּתְצַיֵּר הֲרַת זֶרַע אֱמֶת
קָדוֹשׁ מִפִּיךְ תְּבָרֵךְ וְתַצְלִיחַ פְּרִי זֶרַע בְּרָכָה
מִמְּקוֹמוֹ יוֹצֵר הַכֹּל וְהוּא לֹא נוֹצַר
מִמְּקוֹמוֹ אֵין צוּר כָּמוֹהוּ וְאֵין צַיָּר כְּעֶרְכּוֹ
מִמְּקוֹמוֹ יוֹדֵעַ יְצִירַת כָּל יְצִיר עַד לֹא יֻצַּר


קרובה סד
[ו]
אִם יִכְהֶה בָּם בַּהֶרֶת
וְתִבְהַק בָּם מַמְאֶרֶת
לְכָל גּוּף אִם פּוֹשָׂה וּבוֹעֶרֶת
טֻמְאָתוֹ לְקֵץ עוֹבֶרֶת
אִם יִמַּק עוֹר בְּשָׂרָם
יִבְכּוּ כִּי מֵאַיִן הוּא סְחוֹרָם
נָא לְחַיִּים יְהִי יִסּוּרָם
אִם לֹא יָקוּצוּ בְּמוּסָרָם
אִם יְסֻפְּחוּ בִּשְׂאֵת לְבָנָה
עַזָּה וּכְשֶׁלֶג מְלֻבָּנָה
עוֹד כְּסוּד הֵיכָל אִם דּוֹמֶה
יִסָּגֵר עַד יֵדַע מָה
אִם יִפְרַח בָּם נוֹשֶׁנֶת
וְלֹא פָּשְׂתָה וְהִיא נֶעֱשֶׁנֶת
צִחְצוּחַ כִּקְרוּם בֵּיצָה וְצֶמֶר אִם נֶחְשֶׁבֶת
טֻמְאַת חֻמְרוֹ בּוֹ יוֹשֶׁבֶת
אִם יַקִּיפֵם רֹאשׁ וּתְלָאָה
וְיַשְׁפִּילוּ רֹאשׁ מהלאה
רְטִיָּה יַשִּׂיגוּ לַנַּחֲלָה
לְהִטַּהֵר וְלָשׁוּב אֶל נַחֲלָה
אִם יִשּׁוֹף בָּם שֵׁבֶט מוּסָר
וִירֻטְפַּשׁ בָּהֶם בָּשָׂר
תּוֹרַת אֱמֶת מַרְפֵּא לְכָל בָּשָׂר
לְבָרֵךְ לְרוֹפֵא לְכָל בָּשָׂר


[ז1]
כִּי אָמַר אֵין אֱמוּנָה אֹמֶן
*כִּי בָּז בְּרִית בַּעַר בְּלִבּוֹ
כִּי גַּס גְּרוֹנוֹ גָּאָה גָּבְהוֹ
כִּי דִּלֵּג דָּת דִּבֵּר דֹּפִי
כִּי הָגָה הִרְהֵר הֶתֶל הֲפַכְפַּךְ
כִּי וְהוֹסִיף וְגָרַע וְרִבָּה וּמִעֵט
כִּי זָמַם זָרוֹת זְדוֹן זֻלּוּת
כִּי חָרַשׁ חִשְׁבוֹנוֹת חִצֵּי חֲלָקוֹת
כִּי טָס טָפַף טָפַל טֹרַח
כִּי יָעַץ יְהִירוּת יריות יקוש
כִּי כָּעַס כָּפַר כָּרָה כּוֹשֶׁל
כִּי לִמֵּד לְשׁוֹנוֹ לִיצַת לִיזוֹת
כִּי מֵרַר מִתְקֵי מִצְווֹת מְלֻמָּדוֹת
כִּי נָקַם נָטַר נִאֵץ נֹעַם
כִּי סָרָה שָׂח שָׂנֵא שֵׂכֶל
כִּי עִוֵּת עִוֵּל עָנָה עַזּוֹת
כִּי פָּץ פִּיו פְּלָגוֹת פָּשַׁע
כִּי צָרַר צָרָה צִעֵר צִמְדוֹ
כִּי קֵהָה קִלְקַל קִלֵּל קוֹדֶשׁ
כִּי רָמוֹת רָמַז רָעוֹת רָזָם
כִּי תָּעָה תַּעְתּוּעַ תְּמִימֵי תֹּם




[ז2]
תֹּם וָיֹשֶׁר
עַד יִתְבַּע
*שׁוּבָה מְשׁוּבָה
עַד יִשְׁמַע
רְעוּת רוּחַ
 עַד יַרְחִיק
קְרָבָיו וְלִבּוֹ
עַד יְקָרֵב
צֶדֶק וְשָׁלוֹם
עַד יַצְמִיד
פִּלּוּל וְתַחַן
עַד יַפִּיל
*עִנְיַן רָע
עַד יַעֲלִים
סִכְלוּת מְעַט
עַד יָסִיר
נֶפֶשׁ נַעֲנָה
עַד יְנַקֶּה
מָרַת נַפְשׁוֹ
עַד יַמְתִּיק
*לֵב הוּתַל
עַד יְלַמֵּד
כָּפְרוֹ וּפִדְיוֹנוֹ
עַד יָכִין
יָד יָהּ
עַד יֵדַע
טוֹב וָרָע
עַד יִטְעַם
*חַדְרֵי בֶּטֶן
עַד יְחַפֵּשׂ
זָדוֹן וּשְׁגָגָה
עַד יְזַכֶּה
וְעַל מַכָּתוֹ
עַד יוֹדֶה
*הוֹדָיָה לְחֶלְקוֹ
עַד יְהַרְהֵר
*גְּבוֹהָה גְּבוֹהָה
עַד יַגְחִין
*בַּעֲווֹן בִּצְעוֹ
*עַד יָבִין


[ח]
כִּי אַתָּה מוֹחֵץ וְרוֹפֵא
*מוֹרִיד וּמַעֲלֶה
*מֵמִית וּמְחַיֶּה
*נוֹתֵן וְלוֹקֵחַ
יוֹדֵעַ וָעֵד
*בּוֹחֵן וּבוֹדֵק
מְנַסֶּה וְצוֹרֵף


[ט]
קָדוֹשׁ מִיּוֹדְעֵי טוּבְךָ
קָדוֹשׁ מִמַּכִּירֵי רַחְמְךָ
קָדוֹשׁ עַד לֹא יֶחֱרֶה רָגְזוֹ יַקְדִּים רַחֲמָיו
*מִמְּקוֹמוֹ הִתְקִין נִגְּעֵי שֵׂכֶל מַרְדּוּת שְׂכָלִים לִרְדּוֹת
אַרְבַּע מַלְכִיּוֹת נִדְמוּ לְאַרְבַּעַת נִגְעֵי דִּמְיוֹנוֹת
בָּבֶל במשאת
גֻּדְּעָה וְנָפְלָה
וְשָׁקְעָה וְשָׁפְלָה
כְּמוֹ שְׁקַעֲרוּרֹת
דָּלְקָה מָדַי
וְנִסְפְּחָה עָדַי
*הוֹרִיק אֲגָגִי פָּנֵינוּ יְרֻקּוֹת כְּזִיו יְרַקְרַקּוֹת
זָרְחָה וּבָהֲרָה
יָוָן וּבִהֲרָה
*וְנִמְשָׁלָה לְבֶהָרֶת
טָפְפָה שְׁלִישִׁית
וּטְבָחוּהָ בְּחֶרֶב שְׁלִישִׁתָה
בְּנֵי שֵׁבֶט שְׁלִישִׁי
כְּבוֹדֵנוּ בָּהּ שָׁפַל
כְּמַרְאֵה שָׁפָל
כְּמוֹ כֵן תֻּשְׁפַּל
מֵתִים בְּחַיֵּינוּ
אֲנַחְנוּ הַחֲיֵנוּ
כִּי אַתָּה הוּא חַיֵּינוּ
סָמַר בְּשָׂרֵנוּ
וְצָפַד עוֹרֵנוּ
וְכָהָה אוֹרֵנוּ
פְּחֶתֶת פִּחֲתַתְנוּ
וּבַקְנוּ וּבוֹקַקְנוּ
וּכְבֹהַק בּוֹהֲקֵנוּ
קָרַב קִצֵּנוּ
וּמָלְאוּ יָמֵינוּ
לְטַהֵר נִגְעֵנוּ
שׁוֹבֵנוּ וְנַקֵּנוּ
שׁוֹבְבֵנוּ וְזַכֵּנוּ
מִטִּנּוּף בֹּהַק נוֹתְקֵנוּ
מִצָּרוֹת דְּלֵנוּ
וּמִבּוֹר הַעֲלֵנוּ
וּמִמְּצוּקוֹת הַצִּילֵנוּ
וּמִצָּרָעוֹת פְּדֵנוּ
תַּעֲשֶׂה אומנך
וְתִקְרָא וְאֶעֶנְךָ




קרובה סה
[א]
אגר טוֹב הוּא מְגוּרְךָ
בְּכֵן רָע לֹא יְגוּרְךָ
גֶּבֶר הַמֵּבִין גַּעַרְךָ
*דְּרִישַׁת טוֹב בַּעֲדוֹ יְהִי גָּמְרְךָ
הֵן נוֹדוֹ עַד לֹא עוֹדוֹ סָפַרְתָּ
וַאֲבָרָיו בּוֹ סָדַרְתָּ
זְמַן לְשׁוֹנוֹ בִּלְחָיָיו אָסַרְתָּ
חַיִּים וּמָוֶת בְּיָדוֹ מָסַרְתָּ
טְפִילַת שָׁוְא שֶׁגֶג הוֹרָיָתוֹ
יַחֲטִיא וְיָמִיק גיווי בִּרְיָתוֹ
כִּי בְּכֵן לְטֻמְאָתוֹ וּלְטָהֳרָתוֹ
לִמַּדְתָּ עֵרֶךְ תּוֹרָתוֹ


[ב]
מֵאָדָם חֳלִי צְעִירָתוֹ
נָא מֶנּוּ בֹּהַק צָרַעְתּוֹ
שִׂיחָתוֹ הִיא מַכָּתוֹ
*עִנְיָנוֹ הִיא אֲרוּכָתוֹ
פֶּצַע אֲשֶׁר הִכָּה אִם רִפָּא
צָרוּעַ מִצֵּרוּעַ יִרְפָּא
קֹשִׁי מִפְעָלָיו אִם הִרְפָּא
רָעָה תֵּאָסֵף מֶנּוּ וְגַם חֶרְפָּה
שִׁבְרֵי לִבּוֹ בְּהִבָּחֵן
שֶׁנִּכְנְעוּ לִפְנֵי בֹּחֵן
תּוֹעֵבוֹת שֶׁבַע בְּמָאֳסוֹ בָּהֵן
תְּרוּפָתוֹ תִּזְרַח בְּצֵאת כֹּהֵן
וּרְפָאתִיו חִנָּם
תַּעַן רוֹפֵא חִנָּם
*בְּטַל תֶּחִי לְחָנְנָם


[ג]
יָהּ גָּבֹהַּ אַתָּה וְשׂוֹנֵא גְּבוֹהִים
אֲשֶׁר בְּגֵאָה וְגָאוֹן רוּחַ מַגְבִּיהִים
נוֹשֶׁפֶת צָרַעַת בְּמַכֶּה בְּאֵשׁ צָרֶבֶת
*בְּשׁוֹט לָשׁוֹן הִכָּה
בּוֹ בַּשּׁוֹט הֻכָּה
יֵצֶר אִם הִכְנִיעַ
וּמַכָּתוֹ מֶנּוּ יַבְרִיחַ
*יַעַן הִגְדִּיל פִּצְחוֹ
*נָפַל נִצְחוֹ
*בַּעֲווֹן בִּצְעוֹ
*מַחַץ פִּצְעוֹ


[ד]
מִפִּיךָ טָהוֹר לֹא תִּפְתַּח טֻמְאָה
עַד לֹא יֻכֶּה
אֱנוֹשׁ מַכָּה
נַמְתָּ עֲרוּכָה
תִּהְיֶה אֲרוּכָה
*כִּי אֱנוֹשׁ תָּשֵׁב עַד דַּכָּא
וּלְךָ חִכָּה
אִם לָשׁוֹן אֲשֶׁר בּוֹ הִכָּה
וּבוֹ הֻכָּה
עָשָׂה רַכָּה
וְגָבְהוֹ דִּכָּה
בְּהִתְנַחֲמוֹ עַל רָע
צָרַעַת הָרָע מִמֶּנּוּ יִגְרַע
מוֹחֵץ וְרוֹפֵא קָדוֹשׁ


[ה]
בִּמְצוֹרָע הַזְהָרוֹת
חַקְּתָּ קוֹרֵא דּוֹרוֹת
לְהַשְׂכִּיל וּלְהוֹרוֹת
הַמַּבְעִיר לְשׁוֹנוֹ בְּרָע כְּצָרֶבֶת אֵשׁ
בְּרָע יִהְיֶה נִגְעוֹ
אֲשֶׁר קוֹדְחוֹת רוֹצְעוֹת
יִשָּׁמֵר מִצָּרוֹת וּמִנִּגְעֵי צָרָעוֹת
אִם תִּגַּע בָּהֶם יָד אֲשֶׁר מִמְתִים
וּמִתְמַעֲטֵי מֵהוֹנָם
וּמִצְטָרְעֵי מֵעֲווֹנָם
מֵתִים בְּחַיֵּיהֶם
קְנוּאִים בֵּין אֲחֵיהֶם
תָּמִיד אֲפַלֵּל לוֹ
הַצּוּר תָּמִים פָּעֳלוֹ
לְשׁוֹנוֹ יַחֲסֹךְ מֵרָע
וְיֵחָסֵךְ מֵרָע
וּבְשָׂרוֹ לֹא יַחֲטִיא
פֶּן יֵרָדֶה עַל כִּי חָטָא וְהֶחֱטִיא


[ו]
פִּיו וְלִבּוֹ עֵת יְטַהֵר
בְּצֵאת אֵלָיו כֹּהֵן הַמְּטַהֵר
בַּאֲשֶׁר נִטְמָא בּוֹ הוּא טָהֵר
*יְצֹרַע וּבָדָד הוּא יַחֲנֶה
דַּבְּרוֹ וִדּוּי בִּתְשׁוּבַת מַעֲנֶה
יִטְהַר וְיָשׁוּב לְדִיר מַחֲנֶה
הַזְהָרַת יוֹשְׁבֵי הָאָרֶץ
מִדּוֹבְרֵי סָרָה וּפוֹרְצֵי פָּרֶץ
וְעַל כִּי הִגְבִּיהַּ עַצְמוֹ כָּאֶרֶז
יֻשְׁפַּל עַד יִתְחַטָּא בְּעֵץ אֶרֶז
זִמּוּן מֻכֶּה בְּצָרַעַת וָזוֹב
וְעֵת יוֹדֶה וְדַרְכּוֹ יַעֲזוֹב
חַפְּשׂוֹ דְּרָכָיו וְשָׁפַל כָּאֵזוֹב


יִתְקוֹמֵם בְּהַזָּיַת אֵזוֹב
טָהֳרַת אִישׁ יִהְיוּ חֲטָאָיו כַּשָּׁנִי
אֲשֶׁר נִבְדַּל כְּמוֹ תועי בשיני
יְחֻבַּב בְּוִדּוּי שִׂפְתֵי חוּט שָׁנִי
וְיֻחְתַּל בְּתוֹלַעַת שָׁנִי
כְּמִיהַת כָּל הַחוֹטֵא בְּקוֹל
וְעַל קוֹלוֹ קָצַף שׂוֹנֵא גַּסּוּת קוֹל
לָכֵן יָבִיא צִפֳּרִים מְצַפְצְפוֹת בְּקוֹל
כִּי קוֹל מְכַפֵּר עַל הַקּוֹל
מִצְוַת מִשְׁתַּנֶּה מִבְּרִיּוֹת
אֲשֶׁר מתחייב לִהְיוֹת
נוֹרָא בְּשׁוּב שְׁבוּתוֹ מִיתָתוֹ לְחַיּוֹת
יָבִיא שְׁתֵּי צִפֳּרִים חַיּוֹת
שִׂמְחַת אִישׁ אֲשֶׁר נִגְעוֹ בִּעֲתוֹ
וְטַלְטֵלָה יְטַלְטְלוֹ מִבֵּיתוֹ
עַל כֵּן יָבִיא בְּבִיאָתוֹ
צִפּוֹרֵי דְּרוֹר הַדָּרוֹת בְּבֵיתוֹ
פְּקֻדַּת צָרוּעַ אֲשֶׁר בּוֹ הִשְׁתַּלַּח
וְאֵל לִרְפוּאָתוֹ דְּבָרוֹ יִשְׁלַח
צִפּוֹר אַחַת בַּעֲדוֹ תִּשְׁתַּלַּח
כִּי כְּצִפּוֹר מִקֵּן שֻׁלַּח
קְרִיבַת מְרֻחָק כִּשְׁחִין שַׁחַת
לְהִוָּשַׁע בְּשׁוּבָה וָנַחַת
רְצִיָּתוֹ בְּדַם שְׁחִיטַת אַחַת
וְרוֹפְאוֹ יָעִיד בּוֹ עוֹד אֶחָת
שְׁקִיטַת אִישׁ נֶגַע בּוֹ יִקְרֹב
בְּקָרְאוֹ בֶּאֱמֶת לְאֵל קָרוֹב
תְּרוּפָתוֹ יִקְרָא מִקָּרוֹב
שָׁלוֹם שָׁלוֹם לָרָחוֹק וְלַקָּרוֹב


[ז1]
אָמְנָם עַל עֲשָׂרָה דְּבָרִים
בּוֹהֲקִים נְגָעִים בָּאֲבָרִים
גּוֹהֲצֵי לַעֲבוֹדָה זָרָה אֱלִיל לִכְרֹעַ
דּוֹלְקִים בּוֹ בהנה פָּרוּעַ
הַפּוֹרְצֵי בְּעֶרְיוֹת נִאוּפִים
וּכְמוֹ סֻפְּחוּ כֻּלָּם מְנָאֲפִים
זוֹרְחִים עַל שׁוֹפְכֵי דָּמִים
חוֹזְקִים עַל כֹּל לְבֶן צְרוּיָה דּוֹמִים
טוֹפְלִים עַל קִלְלַת הַשֵּׁם
יַחַד כְּסֻגַּר פְּלִשְׁתִּי פְּנֵי מְקַדֵּשׁ שֵׁם
כְּמוֹ כֵן עַל חִלּוּל שֵׁם נֶאֱמָן
לְהִתְנַגַּע כְּגֵיחֲזִי בְּצָרַעַת נַעֲמָן
מְבַקֵּשׁ דָּבָר לֹא לוֹ בְּגֵאוּת נִצְחוֹ
נָא כְּאָץ לְהַקְטִיר וְזָרְחָה בְּמִצְחוֹ
שׂוֹטֶה לִגְזֹל רַבִּים כהסכן
עָטוֹ יַעְטֶה כְּשֶׁבְנָא הַסּוֹכֵן
פּוֹצֶה לְשׁוֹן הוֹצָאַת רָע
צופד כַּנְּבִיאָה אֲשֶׁר גִּוְיָהּ צֹרַע
קֹשִׁי גַּאֲוַת רוּחַ גַּסָּה
רִטְפּוּשׁ כַּבָּנוֹת אֲשֶׁר פָּתְהֵן נִתְמַסָּה
שְׁאִירֵי עַיִן רָעָה בְּכָל חֵפֶץ
תִּשֹּׁף בָּם צָרַעַת וְיֹאמַר אֵין לִי בָהֶם חֵפֶץ


[ז2]
אִם תַּם תַּחְלוּאוֹ יְתָאֲבֶנּוּ
אִם שָׁכַךְ שַׁחֲנוֹ יְשִׁיבֶנּוּ
אִם רֻפָּא רִטְפּוּשׁוֹ יְרוֹעֲעֶנּוּ
אִם קָרַר קִצְפּוֹ יְקָרְבֶנּוּ
אִם צָנַן צֵרוּעוֹ יַצְהִירֶנּוּ
אִם פָּג פִּצְעוֹ יְפַעַנְחֶנּוּ
אִם עָמָה עָצְבּוֹ יַעֲלֶנּוּ
אִם סַף סִפּוּחוֹ יַסִּיעֶנּוּ
אִם נִנּוֹחַ נִגְעוֹ יַנְחֶנּוּ
אִם מֻחַת מַחֲלָתוֹ יְמַלְּאֶנּוּ
אִם לֻעֲטָה לֵחָתוֹ יְלַוֶּנּוּ
אִם כָּלָה כְּאֵבוֹ יַכְשִׁירֶנּוּ
אִם יֻאַשׁ יְגוֹנוֹ יְיַדְּעֶנּוּ
אִם טוּחַת טְרִיָּתוֹ יְטַהֲרֶנּוּ
אִם חֻתַּל חָלְיוֹ יְחַנְּכֶנּוּ
אִם זוֹרָה זַעֲמוֹ יְזַכֶּנּוּ
אִם וְקָם וִכּוּחוֹ יוֹרֶנּוּ
אִם הֻנְוָה הינגויו יהגנו
אִם דָּמַם דְּווֹנוֹ יַדְרִירֶנּוּ
אִם גֻּדַּר גֵּווֹ יְגַלְּעֶנּוּ
אִם בֻּדַּל בּוֹקְקוֹ יְבִיאֶנּוּ
אִם אָבְרוּ אֲבָרָיו יַאֲהִילֶנּוּ


[ז3]
כִּי מִתּוֹךְ אֲפֵלָה אוֹרָה
וּמִתּוֹךְ בִּזּוּי כָּבוֹד
וּמִתּוֹךְ גְּנַאי שִׁבּוּחַ
וּמִתּוֹךְ דָּווֹן הֲפוּגוֹת
וּמִתּוֹךְ הַרְחֵק קֵרוּב
וּמִתּוֹךְ הָאֵבֶל שִׂמְחָה
וּמִתּוֹךְ זַעַף נָחַת
וּמִתּוֹךְ חִבּוּל יִשּׁוּב
וּמִתּוֹךְ טִלְטוּל הַשְׁקֵט
וּמִתּוֹךְ יָגָע מַרְגּוֹעַ
וּמִתּוֹךְ כַּעַס שָׁלוֹם
וּמִתּוֹךְ לַחַץ רֹחַב
וּמִתּוֹךְ מַכָּה רְפוּאָה
וּמִתּוֹךְ נִצּוּי רִצּוּי
וּמִתּוֹךְ שִׂנְאָה אַהֲבָה
וּמִתּוֹךְ עֲגוּמָה תְּקוּמָה
וּמִתּוֹךְ פֶּרֶךְ פְּדוּת
וּמִתּוֹךְ צָרָה רְוָחָה
וּמִתּוֹךְ קְלָלָה בְּרָכָה
וּמִתּוֹךְ רֹגֶז רַחֲמִים
וּמִתּוֹךְ שִׁפְלוּת הַגְבָּהָה
וּמִתּוֹךְ תַּאֲלָה תְּעָלָה


[ח]
וּמִתּוֹךְ תּוֹעֵבָה הַקְדָּשָׁה לְהַקְדִּישׁ לְקָדוֹשׁ וּקְדוֹשֶׁיךָ יַקְדִּישׁוּךָ קָדוֹשׁ הַנִּקְדָּשׁ בִּקְדוֹשִׁים כִּקְדֻשַּׁת קָדוֹשׁ


[ט]
אַשְׁרֵי מְבָרְכֶיךָ עַל טוֹבָה וְעַל רָעָה נוֹדְרִים וְאוֹמְרִים
קָדוֹשׁ מִדְּכֵיאֵי גֵּאוּת
קָדוֹשׁ מִנְּכֵאֵי גַּבְהוּת
קָדוֹשׁ מִשִּׁפְלֵי גַּסּוּת
קָדוֹשׁ אֵיךְ יִגְאֶה אֱנוֹשׁ וּמְעַט חֳלִי יְדַכֵּא גְּאוֹנוֹ
קָדוֹשׁ אֵיךְ יִגְבַּהּ אֱנוֹשׁ וְטִפַּת רִיר תִּשְׁבֹּר גַּבְהוּתוֹ
קָדוֹשׁ אֵיךְ יִגַּס אֱנוֹשׁ וְדִמְיוֹן נֶגַע יַשְׁפִּיל גַּסּוּתוֹ
מִמְּקוֹמוֹ הוּא גָּאֹה גָּאָה וְשׂוֹנֵא גֵּאִים
מִמְּקוֹמוֹ הוּא גָּבֹהַּ עַל גְּבֹהִים
מִמְּקוֹמוֹ הוּא רָם וְנִשָּׂא וּמַשְׁפִּיל גַּסִּים




קרובה סו
[א]
*אֶרֶץ חֶמְדָּה אֲשֶׁר לָנוּ תַּרְתָּ
בָּתִּים מְלֵאִים בָּהּ לָנוּ תַּתָּה
*דִּמְיוֹנֵי צָרָעוֹת בָּהּ שָׁתַלְתָּ
הַבַּעֲבוּר לִסַּח בֵּית גֵּאִים
וּלְחַדְּשָׁהּ לִגְדֻלָּה גָּעִים
*זֶה הַפּוֹקְדָהּ לִרְגָעִים
*לְהַאֲחִיזֵנוּ בָּהּ בָּתֶּיהָ נִגַּעְתָּ
עָלֶיהָ נִתְחוֹנֵן
וּבְצִלְּךָ נִתְלוֹנֵן
*וּבְמָגִנְּךָ נִתְגּוֹנֵן


[ב]
מַרְאֶה נִגְעֵי צָרַעַת
נוֹכֶתֶת וְכִשְׁאִיָּה נִצַּעַת
סוֹפַחַת וְנוֹפַחַת וְנִצַּחַת
פַּצְתָּ יוֹשְׁבֶיהָ אִם יִגְלוּ
צְפוּנֵי סְפוּנֵימוֹ יִגָּלוּ
קְדוֹשִׁים אֲשֶׁר אוֹתָהּ יֻגְרְלוּ
*רְאוֹת עֶרְוָתָהּ יִרְגְּלוּ
שַׁתָּה עַל פִּי מְכַהֵן בַּבָּיִת
שֶׁקֶד שֶׁמֶר בֶּדֶק הַבָּיִת
*תְּמוּנַת כֹּל אֲשֶׁר בָּא עַל הַבָּיִת
תַּנֵּה יְתַנֶּה לוֹ בַּעַל הַבָּיִת


בְּאַרְצֵנוּ נִתְיַשֵּׁב
וּבָהּ בָּטַח נֵשֵׁב
וּתְחִיַּת טַל לָנוּ הַשֵּׁב


[ג]
יְדִידוּת נַחֲלַת יְרֻשָּׁה
אֶרֶץ אֲשֶׁר תָּמִיד דְּרוּשָׁה
כְּמוֹ שָׂדֶה חֲרוּשָׁה
*וְאוֹם כְּאִשָּׁה גְּרוּשָׁה
אֵין דָּבָר שָׁלֵם
וְאֵין בַּיִת שָׁלֵו יוֹשֵׁב
*וּבֵיתְךָ שָׁמֵם מִיּוֹשֵׁב
יַחַד אָנוּ וּבָתֵּינוּ כִּמְנֻגָּעִים חֲשׁוּבִים
וְסוּרוּ טָמֵא מִטְּמֵאִים קַשּׁוּבִים
יְפֵה נוֹף נִגַּעְנוּ
וּבְיֹפִי פִּינוּ נֻגַּעְנוּ
וּכְבוֹדְךָ יִגַּעְנוּ
וּבַיִת בְּבַיִת הִגַּעְנוּ


[ד]
אֶרֶץ אֲשֶׁר הָיְתָה כֻּלָּהּ פְּרָצוֹת
גָּדַרְתָּ וְקִדַּשְׁתָּ מִכָּל אֲרָצוֹת
טָהוֹר מִטָּמֵא אַתָּה מַמְצִיא
וְיָקָר מִזּוֹלֵל אַתָּה מוֹצִיא
אֶרֶץ זָרִים וְאַדְמַת נָכְרִים
נְחוּלָה לְזֶרַע עַם נִכָּרִים
נַחֲלַת טְמֵאִים טִהַרְתָּ לִטְהוֹרִים
וִירֻשַּׁת אֲרוּרִים בֵּרַכְתָּ לִבְרוּכִים
*אֲחֻזַּת עֲמָמִים הֶאֱחַזְתָּ לִנְעִימִים
סְגֻלַּת עֲבָדִים הֶחְזַרְתָּ לַאֲדוֹנִים
לְהוֹדִיעַ כִּי עֶבֶד וְכָל אֲשֶׁר לוֹ לַאֲדֹנָיו
כְּנַעַן עֶבֶד עֲבָדִים יְהִי לְאֶחָיו
אַרְצוֹ וְקִנְיָנוֹ שַׁתָּה לְקוֹנָיו הֵם גּוֹי קָדוֹשׁ


[ה]
אֻבְּכוּ וְנָבוֹכוּ כָּל יוֹשְׁבֵי כְּנַעַן
וְנָמוּ עַתָּה יָקוּם אוֹמֶר אָרוּר כְּנָעַן
בְּשָׁמְעָם כִּי בְּרוּכִים בָּאִים לִירַשׁ אַרְצָם
גַּם מָה נַעֲשֶׂה
וְאֵפוֹא נֶחֱסֶה
דִּבְּרוּ זֶה לָזֶה
כָּזֶה וְכָזֶה
דֶּרֶךְ אֻמָּה זוֹ תְּגָרֵשׁ וְתוֹרִישׁ
*הֶחְבִּיאוּ זְהָבָם וְהִטְמִינוּ כַּסְפָּם
*וְחָשַׁבְתָּ תֵּת נְגָעִים בְּבָתֵּי חַצְרוֹתָם
זִיו שְׁקַעֲרוּרֹת
*אִם נִשְׁקַע בְּקִירוֹת
*אַבְנֵיהֶם נֶחְקָרוֹת
חֶזְיוֹן יְרַקְרַקּוֹת יְרַקְרַק חָרוּץ צָפוּן
טְפִילַת מַרְאֶה שָׁפָל מִן הַקִּיר
יָהּ בְּעֵת הִכִּיר מַעְבָּדֵיהֶם


[ו]
*לִהְיוֹת גּוֹי אֶחָד בָּאָרֶץ
לְזָבַת הַקְּרוּאָה אֲדָמָה
אֲשֶׁר לְאָדָם הִיא דּוֹמָה
חָבִיב כְּמוֹ מִזְבַּח אֲדָמָה
*לִטְפוּלָה גַּם בְּכִנּוּי אַרְקָה מְלֵאָה כָּל טוּב וְלֹא רֵיקָה
יְסוּדָתָהּ מֵחֵטְא אִם תְּהִי מְרוּקָה
לִכְלוּלָה וְגַם גֵּיא נָקוּב שְׁמָהּ
וְכָל גֵּאֶה אֲשֶׁר בָּהּ יַאֲשִׁימָהּ
לָכֵן בְּחֵטְא גֵּאִים שִׁלּוּמָהּ
וּבִזְכוּת עֲנָוִים הִיא שְׁלֹמָה
לִמְכֻנָּה וּקְרוּאָה נְשִׁיָּה
וְהַבְּרִית הַכְּרוּתָה לָהּ לֹא נְשׁוּיָה
נִטְמֵאתֶם בָּהּ תְּהִי לִשְׁאִיָּה
נִטְהַרְתֶּם בָּהּ תְּהִי לִשְׁעִיָּה
לִסּוֹב נַחֲלַת קְרוּאָה חֶלֶד
הָעוֹשֶׂה חֲלוּדָה כְּמוֹ גֶּלֶד
עֲלֵי צְבִי לַצַּדִּיק תְּסַלְסֵל בְּסֶלֶד
כְּהַפְרִישְׁכֶם בָּהּ בֵּין סָב לְיֶלֶד
לִפְקוּדָה בְּשֵׁם פְּקֻדַּת תֵּבֵל
וּבְהִפָּקֵד עֲווֹן יֹשְׁבֶיהָ תֵּאָבֵל
צִמְחָהּ מֻטְעָם בְּכָל תּוֹבֶל
וּמְנוּחָתָהּ שְׁמִטָּה וְיוֹבֵל
לִקְנוֹת צְבִי צִבְאוֹת גּוֹיִים
בְּזֹאת תֹּאכְלוּ חֵיל גּוֹיִים
רְעוֹת בְּכָל אֲשֶׁר הָיוּ יְגֵעִים
הִיא מִטַּמָּא בִּנְגָעִים
לָשׁוּב וְלִרְאוֹת שְׁלוֹם רְשָׁעִים
שְׁלוֹם רְשָׁעִים הִיא שִׁלּוּם רְשָׁעִים
תְּמוּר כֵּן מַחֲנִיפִים לָרְשָׁעִים
אֲבָל אֵין שָׁלוֹם אָמַר יְיָ לָרְשָׁעִים


[ז1]
אֲחֻזַּתְכֶם מִטַּמָּא בִּנְגָעִים
בִּנְגָעִים לְגַלּוֹת גְּנוּזֶיהָ
גְּנוּזֶיהָ אֲשֶׁר חִבְּאוּ דָּרֶיהָ
דָּרֶיהָ כְּלוֹא חֲשׁוּבִים הֵם
הֵם וְדָמָם וּמָמוֹנָם
זָרוֹתָם תִּזְרוּ וְתַעֲשׂוּ חֵרֶם
חֵרֶם פֶּן תֻּכֶּה טוֹבָה
*טוֹבָה וְרַחֲבַת יָדַיִם
יָדַיִם אַל תְּטַמְּאוּ בָּהּ כָּהֵם
*כָּהֵם וּכְחֻקּוֹתֵיהֶם בְּלִי לֵילֵךְ
מַעְגָּלֶיהָ אַל תַּעֲשׂוּ נוֹעַ
עֵינַיִם אֲשֶׁר כְּיוֹנִים פְּקוּחוֹת
פְּקוּחוֹת וּפוֹקְדוֹת כֹּל צְדָדֶיהָ
קִבּוּעֶיהָ עַל תֹּהוּ וְעַל רוּחַ
רוּחַ נוֹשָׁבֶת וְהִיא שׁוֹתָה
שׁוֹתָה מִן יָד אֲשֶׁר לָהּ תָּלַת
תָּלַת לָהּ שְׁבוּעַת תִנּוּאִים


[ז2]
תִּינּוּאִים מִהְיוֹת לְעוֹלָם שַׁמָּה
שַׁמָּה אִם תְּהִי רציתם
*קִנְאָה גְּדוֹלָה וְחֶמְלַת צֶדֶק
צֶדֶק מָלְאָה יְמִינְךָ לָהּ פְּתַח
*עֻרְעֲרוּ וְגַם סֻגְּרוּ
סֻגְּרוּ כִּי נִרְאָה בּוֹ נֶגַע
נֶגַע אֲשֶׁר נִשְׁתַּנָּה מַרְאוֹ
מַרְאוֹ בְּאַרְבָּעָה דִּמְיוֹנוֹת לָקָה
לָקָה כִּמְצוֹרָע מָחֳלָט כֵּן
כֵּן לֹא תַּעַשׂ יְדִידוּתְךָ
יְדִידוּתְךָ רַפֵּא וְגַם טַהֵר
טַהֵר נִגְעֵי בֵּית חַיֵּינוּ
חַיֵּינוּ נִקְרֵאתָ זֶה
זֶה וְעָזַבְתָּ בֵּית וַעַדְךָ
וַעַדְךָ עֲדַיִן בְּנִגְעוֹ הוּא
*הוּא וְאָנוּ וְאָבְלוּ דְלָתָיו
דְּלָתָיו טֻבְּעוּ בְּתַחְתִּית גַּיְא
גַּיְא שמה וּכְאֻמָּה כֵּן בֵּיתָהּ
בֵּיתָהּ מִיּוֹם חָרֵב בְּרָכָה אַיִן
אֵין יוֹם שֶׁאֵין בּוֹ קְלָלָה
קְלָלָה תַּהֲפֹךְ לִבְרָכָה


[ח]
*לִבְרָכָה תִּתְּנֵנוּ
לְחַיִּים תִּכְתְּבֵנוּ
לְטוֹבָה תּוֹתִירֵנוּ
וְלִפְלֵיטָה תַּשְׁאִירֵנוּ
וּלְשִׁמְךָ תַּקְדִּישֵׁנוּ חֵלֶק וְחֶבֶל וְגוֹרָל
וְגַם אֲנַחְנוּ נַקְדִּישְׁךָ לָנוּ אֱלוֹהַּ וְאָדוֹן וָמֶלֶךְ בְּשִׁלּוּשׁ קֹדֶשׁ


[ט]
בָּאָרֶץ וּבְחוּצָה לָהּ בַּבַּיִת וּבַגָּלוּת וּבְכָל צַד יַעֲנוּ וַיֹּאמְרוּ
קָדוֹשׁ מִגּוֹי נַחֲלָתְךָ
קָדוֹשׁ מֵאוֹם יְרֻשָּׁתְךָ
קָדוֹשׁ מֵעַם אֲחֻזָּתְךָ
קָדוֹשׁ אֲרָצוֹת גּוֹיִים הִנְחַלְתָּנוּ וְלֹא בְּצִדְקוֹתֵנוּ
קָדוֹשׁ אָז עֲמַל לְאֻמִּים הוֹרַשְׁתָּנוּ וְלֹא בְּיַשְׁרוּתֵנוּ
קָדוֹשׁ סְפוּנֵי עֲמָמִים הֶאֱחַזְתָּנוּ וְלֹא בְּכֹחַ מַעֲשֵׂינוּ
מִמְּקוֹמוֹ יְקַנֵּא לְאַרְצוֹ וְיָשִׁיב שְׁבוּתָהּ
מִמְּקוֹמוֹ יִזְכּוֹר בְּרִיתָהּ וְיָקִים שְׁבוּעָתָהּ
מִמְּקוֹמוֹ יְרַפֵּא שְׁבָרֶיהָ וִיטַהֵר נְגָעֶיהָ


קרובה סז
[א]
אַשְׁרֵי כְּאָב תְּיַסְּרֶנּוּ
בַּל בִּכְאֵב תִּמְסְרֶנּוּ
גַּם בְּחַיָּיו תַּאַסְרֶנּוּ
*דָּם בְּזִיבָה אִם יִקְרֶנּוּ
הַמִּטַּמֵּא בְּטֹהַר עֲשִׂיתוֹ
וְיִצְרוֹ לְטֻמְאוֹת אִם הֱסִיתוֹ
*זוֹבוֹ מֶנּוּ וּמִשְׁפָּטוֹ וּשְׂאֵתוֹ
טֻמְאָתוֹ בּוֹ אִם קָץ בְּמוּסָרוֹ
*יֶחֱזַק עָלָיו מוֹסֵירוֹ
*כִּי הֶעֱוָה בִּשְׂאוֹרוֹ מִבָּסְרוֹ
לָכֵן יִהְיֶה זָב מִבְּשָׂרוֹ


יִרְצֶה בְּעוֹבְדָיו
יִתְרַצֶּה בַּעֲבָדָיו
לְגוֹנֵן עַם עֵדָיו


[ב]
מִמְּקוֹם קֻלּוֹ וְחֻמְרוֹ
נִרְאָה לוֹ זוֹב בְּאָמְרוֹ
סְפִירוֹת וּסְתוּרוֹת בְּגָמְרוֹ
עוֹד יוֹסִיף עַל יְמֵי גָּמְרוֹ
פֶּשַׁע מַרְדּוּת חִיּוּבוֹ
צַחֲנַת זוֹבוֹ וּכְאֵבוֹ
רִחוּק דְּוַיּוֹ יְדִיבוֹ
שָׁוֶה הוּא לַמֵּתִים
שְׁאֵרוֹ אִם יַכְתִּים
תְּחִיַּת נַפְשׁוֹ יַתִּים
תַּעַב זוֹבוֹ מֵרֵר וּמַחְתִּים
לְעַצְּבוֹתָם תַּעֲלֶה
בְּרִפְאוּת תְּעָלָה
בְּטַל תֶּחִי מַעֲלֶה


[ג]
יָהּ אֵל נֶאֱמָן
וְרוֹפֵא אָמָּן
רְפוּאָתְךָ תֻּזְמַן
לְכָל לְךָ יֻזְמַן
נָשׁוּב עָדֶיךָ
כִּי אֲנַחְנוּ עֵדֶיךָ
וְרִפְיוֹן יָדֵינוּ תְּחַזֵּק בְּחֹזֶק יָדֶיךָ
יוּשַׂם לְמַכָּה טְרִיָּה
חֲתֻלַּת רְטִיָּה
וּלְמַכַּת תַּאֲלָה
חֹבֶשׁ תְּעָלָה
יַחֲבוֹשׁ שִׁבְרֵנוּ
יַחְתֹּל כְּאֵבֵנוּ
אָבִינוּ רוֹפְאֵנוּ
יָשׁוּב וְיִרְפָּאֵנוּ


[ד]
מִמְּךָ חַיֵּי אָדָם וּמִמֶּנּוּ מִיתָתוֹ
מִמְּךָ טוֹבָתוֹ וּמִמֶּנּוּ רָעָתוֹ
מִמְּךָ טָהֳרָתוֹ וּמִמֶּנּוּ טֻמְאָתוֹ
מִמְּךָ אֲרוּכָתוֹ וּמִמֶּנּוּ מַכָּתוֹ
מִגֵּווֹ הוּא נִגְעוֹ
וּמִבְּשָׂרוֹ הוּא זוֹבוֹ
עַל כֵּן הַבָּשָׂר אוֹ בָּשָׂר
וְלָכֵן הַדָּם אוֹ הַדָּם
בָּשָׂר וָדָם אֱנוֹשׁ וְאָדָם
בְּחַיָּיו זִיבָה וְלֵחָה
בְּמוֹתוֹ רִמָּה וְתוֹלֵעָה
*בְּחַיָּיו מִטַּמֵּא וּבְמוֹתוֹ מְטַמֵּא
וְלֹא נִבְרָא כִּי אִם לְבָרְכְךָ לְשַׁבֶּחֲךָ וּלְהַקְדִּישְׁךָ קָדוֹשׁ


[ה]
אֱנוֹשׁ בְּמִשְׁקָל תַּתָּה בּוֹ רוּחַ
פֶּן יִהְיֶה גְּבַהּ רוּחַ
בְּמִדָּה תִּכַּנְתָּ בּוֹ מַיִם וָדָם
הֱיוֹת חֶצְיוֹ מַיִם וְגַם חֶצְיוֹ דָּם
גַּם בְּצִדְקוֹ הֱיוֹת כְּכָל אָדָם
לֹא דָּם רָבֶה עַל מַיִם וְלֹא מַיִם עַל דָּם
דּוֹלֵף הוּא צונים אִם כִּזְּבוּ מֵימָיו
וְלוֹקֶה בְּזִיבָה אִם יָזוּבוּ דָּמָיו
הֵן הָאִישׁ אֲשֶׁר מַרְדּוּת דָּם עָנוּשׁ
יִרְאֶה בְּזוֹב הוּא כְּאֵב אָנוּשׁ
וּמַכָּה אֲשֶׁר הִיא מְדִיבָה וְכוֹתֶשֶׁת
הִיא זִיבָה אֲשֶׁר הִיא נִגּוֹרֶת וּמַתֶּשֶׁת
זֶרַע קֹדֶשׁ חֻיְּבוּ בִּמְצֹרָעִים וְזָבִים
מִיּוֹם אֲשֶׁר עָשׂוּ עֵגֶל זְהָבִים
חֻלְּלוּ בְּפִרְצָה
וְנִפְרְעוּ בְּשִׁמְצָה
עַד תִּגְדֹּר פִּרְצָה
וְתָדִיחַ שִׁמְצָה
טַעַם זָרָה עָשׂוּ שְׁאֵר אֲשֶׁר לִבָּם אִוָּה
עַל כֵּן לִבָּם נִדְוָה
וְנִזְרוּ כְּמוֹ דָּוָה
יָפִים וּשְׁלֵמִים הָיוּ מִכָּל מוּם
וְהֵם הֵבִיאוּ עֲלֵיהֶם מַכַּת כָּל מוּם


[ו]
אֲשֶׁר יַגִּיעוֹ טֻמְאַת זִיבָה
בְּטֻמְאָתוֹ הוּא זבה
בְּכֵן הַכֹּל מִטַּמְּאִים בְּזִיבָה
בְּשִׁפְלוּת תִּדְלֹף מַעֲזִיבָה
גֵּווֹ הֶחְתִּים מִכְּתָמִים
וְרָר תָּמִיד מיד תמים
דּוֹלֵף שְׁלוֹשָׁה לִשְׁלוֹשָׁה יָמִים
חֲמוּרָה טֻמְאָתוֹ כַּחֲמִישָׁה דָּמִים
הֵן לְזִיבָה טֶרֶם נִזְקַק
בְּשֶׁבַע דְּרָכִים הוּא נִבְדַּק
וְכֶתֶם רְאִיָּתוֹ יְדֻקְדַּק
לְטַמֵּא כָּל אֲשֶׁר בּוֹ נִדְחַק
זָב אִם רָק בַּטִּהוּר יִטָּמֵא
צְרוֹר אִם זָרַק לֹא יִטָּמֵא
חֲנִיָּתוֹ תְּהִי בִּמְקוֹם טָמֵא
כִּגְזֵרַת נוֹתֵן טָהוֹר מִטָּמֵא
טְרִיָּה אִם הֻכָּה בְּזוֹב חָמוּר
בַּעֲווֹן בִּצְעוֹ הָאָמוּר
יִקָּרֵא זֶה זָב גָּמוּר
עַד יֵדַע לְאַיִן הוּא שָׁמוּר
כְּלִימָה בּוֹ לֹא יַסְתֵּר
*אִם הֻכָּה מַכַּת הַסְתֵּר
לְהִשְׁתַּלֵּחַ וְגַם לְהִסָּתֵר
ימִים אֲשֶׁר לְפָנָיו הוּא סוֹתֵר
נֶחְדָּל מִמַּדָּף וּמוֹשַׁב וּמִשְׁכָּב
עַל כֵּן בַּלַּיְלָה לִבּוֹ לֹא יִשְׁכַּב
סְחִי וּמָאוֹס אִם נִתְחַיָּב
*יֵחָשֵׁב כְּנֵצֶר נִתְעָב
*יֵרָצֶה כְּמוֹ בֵּן לָאָב
פִּרְיָם אִם הָיָה לְסִיגִים
כִּי פָּרְצוּ מַעְיָנוֹת סוּגִים
כִּי גְּבוּל עוֹלָם מַסִּיגִים
קָצַף עָלָיו רֹב הֶעָווֹן
וְשָׁכַב לְמַעֲצֵבָה בְּדָווֹן
מֵאַשְׁפּוֹת יָרִים אֶבְיוֹן
שַׁלֵּם יְשַׁלֵּם לְטוֹב טוֹבָתוֹ
שָׁלְמוֹ אֶת יְמֵי טֻמְאָתוֹ
קָרְבָּן טָהוֹר עַל טָהֳרָתוֹ


[ז1]
אַתָּה צַרְתָּ נֶפֶשׁ בִּבְשָׂרוֹ
בְּצֵאתָהּ מָה יוֹעִיל בְּשָׂרוֹ
גַּסּוּת רוּחוֹ הִיא אֵשׁ בְּשָׂרוֹ
דִּבּוּר פִּיו מַחֲטִיא בְּשָׂרוֹ
*הֵן בטימאות יִמַּס בְּשָׂרוֹ
וְיֵאָכֵל גַּם חֲצִי בְּשָׂרוֹ
זוֹב אֲשֶׁר יָזוּב מִבְּשָׂרוֹ
חוֹתֵם הוּא עַל בְּשָׂרוֹ
טִיפִּים אִם רָר בְּשָׂרוֹ
יֵרָזֶה מִשְׁמַן בְּשָׂרוֹ
כִּי מוֹלִידָיו סִגְסְגוּ בְּשָׂרוֹ
לָכֵן מִנֹּעַר רֻטֲפַשׁ בְּשָׂרוֹ
מִתְאַבְּלִים אֶבְרֵי בְּשָׂרוֹ
*נַפְשׁוֹ אֲנוּסָה בִּבְשָׂרוֹ
סוֹמֵר תָּמִיד יִהְיֶה בְּשָׂרוֹ
פיתחן מקור מוּק בְּשָׂרוֹ
צוֹפֵד עוֹרוֹ בִּכְלוֹת בְּשָׂרוֹ
קְצִיפַת הַסְתֵּר אִם תַּךְ בְּשָׂרוֹ
רַחוּם כָּמַהּ לְךָ בְּשָׂרוֹ
שָׁבְרוֹ רוּחוֹ אֲשֶׁר בִּבְשָׂרוֹ
תַּחֲלִים אֶת מִיתַת בְּשָׂרוֹ
וְכָל אִישׁ אֲשֶׁר רָעָה בִּבְשָׂרוֹ
תּוֹרָה מַרְפֵּא לְכָל בְּשָׂרוֹ


[ז2]
הוּא אֱנוֹשׁ
לָכֵן יֵאָנַשׁ
הוּא בָּשָׂר
לָכֵן יִבְלֶה
לָכֵן יִגְוַע
הוּא דָּם 
לָכֵן יִדְעַךְ
הוּא הוּתַל
לָכֵן יֵהָפֵךְ
הוּא וּמֵאַיִן
לָכֵן יֻכֶּה
הוּא זָדוֹן
לָכֵן יָזוּב
הוּא חָלוּל
לָכֵן יְחֻלְחַל
הוּא טָמֵא
לָכֵן יַטְרִיחַ
הוּא יִלּוֹד
לָכֵן יִיאַשׁ
הוּא כְּאֵב
לָכֵן יִכְלֶה
הוּא לֵחָה
לָכֵן יִלְקֶה
הוּא מַיִם
לָכֵן יִמַּס
הוּא נָבוּב
לָכֵן יינחר
הוּא סִיגִים
לָכֵן יַסְרִיחַ
הוּא עָפָר
לָכֵן יַעֲפוֹשׁ
הוּא פֶּגֶר
לָכֵן יִפְלֹט
הוּא צַחֲנָה
לָכֵן יְצֹרַע
הוּא קָלוֹן
לָכֵן יָקִיא
הוּא רִמָּה
לָכֵן יַרְתִּיחַ
הוּא שֶׁמֶץ
לָכֵן יִשְׁנֶה
הוּא תּוֹלֵעָה
לָכֵן יִתֹּם


[ז3]
יִתֹּם תַּאַל תַּחְלוּאֵנוּ
יִשְׁלַם שִׁעוּר שִׁמּוּרֵנוּ
יֵרָפֵא רוּר רִטְפּוּשֵׁנוּ
יִקָּרֵא קֵץ קְרִיבָתֵנוּ
יַצְלִיחַ צֳרִי צִעוּרֵנוּ
יִפְנֶה פַּחַת פְּחַתְתֵנוּ
יֵעָרֶה עֹז עָלֵינוּ
יָסוּף סֶפֶק סִפּוּחֵנוּ
יָנוּחַ נוֹעַ נִדָּתֵנוּ
יִמָּנַע מַטֶּה מַכֵּנוּ
יִלָּפֵת לִיץ לַעֲגֵנוּ
יִכָּתֵב כֹּפֶר כְּלִיאָתֵנוּ
יִיבַשׁ יֵצֶר יְהִירָתֵנוּ
יִטָּהֵר טִמּוּי טִנּוּפֵנוּ
יֵחָשֵׁר חֲזִיז חַיֵּינוּ
יִזְרַח זִיו זָהֳרֵנוּ
יִתְחַדֵּשׁ וְיִתְחַלֵּף וִתּוּרֵנוּ
יְהֻלַּל הוֹד הַדְרָתֵנוּ
יִדֹּם דֶּלֶף דִּמְעָתֵנוּ
יִגָּדֵר גַּל גִּנָּתֵנוּ
יִבָּרְאוּ בִּנְיְנֵי בִּלּוּיֵינוּ
יֵאָמְנוּ אוֹתִיּוֹת אוֹתוֹתֵנוּ


[ח]
אוֹתוֹתֵנוּ תַּרְאֵנוּ 
וּמוֹפְתֵינוּ תְּחַוֵּנוּ
וּמִמַּכּוֹתֵנוּ תִּרְפָּאֵנוּ
וּמֵחֳלָיֵינוּ תַּחְתְּלֵנוּ
וּמִשְּׁבָרֵינוּ תַּחְבְּשֵׁנוּ
וּמֵרָגְזֵנוּ תְּנִיחֵנוּ
וּמִזּוֹבֵנוּ תְּזַכֵּנוּ
וּמִנְּגָעֵינוּ תְּנַקֵּנוּ
וּמִצּוֹאָתֵנוּ תַּרְחִיצֵנוּ
וּמִצַּחֲנָתֵנוּ תְּדִיחֵנוּ
וּמִטִּנּוּפֵנוּ תְּטַהֲרֵנוּ
וּמֵחִלּוּלֵנוּ תְּקַדְּשֵׁנוּ
וּלְשִׁמְךָ קָדוֹשׁ תַּקְדִּישֵׁנוּ
וְנַנְעִים קִדּוּשֵׁנוּ
וְהִקְדַּשְׁנוּ בְּמַקְדִּישֵׁנוּ
בְּקָדְשֵׁי קָדְשֵׁנוּ
שִׁלּוּשׁ קָדְשֵׁנוּ


[ט]


אַשְׁרֵי נוֹשְׂאֵי זַעְפְּךָ וּמִתְוַדִּים לְךָ וּמוֹדִים לְךָ וְקוֹרְאִים
קָדוֹשׁ מִמְּבַקְּשֶׁיךָ בַּלֵּב
קָדוֹשׁ מְדֹרָשֶׁיךָ בַּפֶּה
קָדוֹשׁ מִפּוֹקְדֶיךָ בַּצָּר
קָדוֹשׁ לְכָל אֲשֶׁר יְבַקֶּשְׁךָ בְּמִשְׁכָּבוֹ תרדה ותקנה
קָדוֹשׁ לְכָל אֲשֶׁר יִדְרָשְׁךָ בְּחָלְיוֹ תְּשׁוֹבֵב וּתְחַיֶּה
*קָדוֹשׁ לְכָל אֲשֶׁר יִפְקָדְךָ בְּיִסּוּרוֹ תְּכַפֵּר וְתִרְצֶה
מִמְּקוֹמוֹ אִם יַכְאִיב לְאָדָם לְנַקּוֹתוֹ מִפֶּשַׁע
מִמְּקוֹמוֹ אִם יַחֲלִיא לְאָדָם לְזַכּוֹתוֹ מֵרֶשַׁע
מִמְּקוֹמוֹ אִם יְיַסֵּר לְאָדָם לָתֶת לוֹ יֶשַׁע


קרובה סח
[א]
אֳרָחוֹת טְהוֹרוֹת וּטְמֵאוֹת
גִּלִּיתָ סוֹד לְחַכְמֵי מַרְאוֹת
דָּמִים וּכְתָמִים לִרְאוֹת
*הוֹרָיַת זָב וְזָבָה כְּאֶחָת
זֵרוּז דְּבָרֶיךָ תַּשְׁמִיעַ בְּנַחַת
חַיַּת שׁוֹמְעֵיהֶם פֶּן תֵּחָת
כִּי בְּשִׁפְלוּתָהּ דָּמֶיהָ מְרֻבִּים
לְעֵת תָּזוּב וּתְאֻחַר יָמִים רַבִּים
כְּעוֹרֵב תָּכִין צֵידֵנוּ
וְלֹא יֵצַר צַעֲדֵנוּ
וּתְגוֹנְנֵנוּ מִכָּל צְדָדֵינוּ


[ב]
מִטַּמְּאִים וּמְטַמְּאִים וְנֶעֱזָבִים
נִדּוֹת וְיוֹלְדוֹת וְזָבוֹת וְזָבִים
*סוֹדְרִים כָּרָאוּי בְּלֹא כְּזָבִים
עִטַּרְתָּם לְךָ כְּכִתְמֵי זְהָבִים
פָּתַרְתָּ עַתִּיק יָמִים
*צִוּוּי טֻמְאָה כַּמָּה יָמִים
קְרוּעִים כְּשִׂמְלָה מְגוֹלָלָה בְּדָמִים
רַחֲקֵי טֻמְאָה כֵּן דּוֹמִים
שְׁבִיל מְתֻכָּן וְלֹא מְעֻכָּב
שׁוֹמְרֵי טֻמְאָה לטמא מורכב
תַּחַת כֵּן לִבָּם לֹא יִשְׁכַּב
תּוֹלֵי טֻמְאָה לְמַדָּף וּמוֹשָׁב וּמִשְׁכָּב
יַרְבֶּה מְחִילָה *וְיַעֲצִים חֶמְלָה
בְּטַל תְּחִי נַחֲלָה


[ג]
יָהּ טַהֵר טֻמְאַת טִנּוּף דָּמֵנוּ
וְתַלְבִּין וְתַצְהִיר צוֹאַת אָדְמֵנוּ
נִטְמֵאנוּ בְּכָל טֻמְאָה
טַהֲרֵנוּ בְּכָל טָהֳרָה
טֻנַּפְנוּ בְּכָל מָקוֹם
נַקֵּנוּ מִכָּל מָקוֹם
יְקוֹד בָּאנוּ בָּאֵשׁ
כְּכָל אֲשֶׁר יָבוֹא בָּאֵשׁ
וְעָבַרְנוּ בַּמָּיִם
כְּכָל עוֹבֵר בַּמָּיִם
יְקֹשׁ דְּמֵי יְרוּשָׁלַיִם
הָדִיחַ מִשָּׁמַיִם
לְהֵרָחֵץ בַּמָּיִם
בְּנֵי הִרְחַצְתָּ בַּמָּיִם


[ד]
אָמְנָם עַל שָׁלוֹשׁ עֲבֵרוֹת
הַנָּשִׁים עוֹבְרוֹת וּמֵתוֹת עברות
עַל חַלַּת קֹדֶשׁ
וְעַל נֵר שַׁבָּת קֹדֶשׁ
וְעַל נִדַּת עֹנֶשׁ
כִּי לֹא שִׁמְּרָה בַּקֹּדֶשׁ
חַלָּה כִּי חִלְּלָה עִסַּת אָדָם
אֲשֶׁר הוּא הָיָה חַלַּת הָעוֹלָם
וְנֵר כִּי כִּיבַּת נִשְׁמַת אָדָם
אֲשֶׁר הוּא הָיָה נֵר הָעוֹלָם
וְנִדָּה כִּי טִמְּאָה טָהֳרַת אָדָם
אֲשֶׁר הוּא הָיָה דַּם הָעוֹלָם
מִטֻּמְאַת נִדָּה וּמִטֻּמְאַת זִיבָה
נִשְׁתַּנּוּ מֵימֵינוּ כְּתָמֵינוּ דָּמֵינוּ
עַד תַּלְבִּין אָדְמֵנוּ וּתְכַבֵּס טִנּוּפֵנוּ
וְתַרְחִיץ צוֹאָתֵנוּ
*וְתַטְהִיר טֻמְאָתֵנוּ טָהוֹר וְקָדוֹשׁ


[ה]
אָז חֲמִשָּׁה צְעָרִים הִטְעַנְתָּ לָאִשָּׁה
וַחֲמִשָּׁה דָּמִים טִמֵּאתָ בָּאִשָּׁה
גַּם חֲמֵשֶׁת דָּמִים
אֲשֶׁר הֵם דּוֹמִים
אָדֹם וְשָׁחֹר וּמֵי אֲדָמָה וּכְקֶרֶן כֻּרְכּוּם וּכְמָזֶג
דָּם אָדֹם כִּי חָטְאָה עַל אָדָם וְאִדְּמָה פָּנָיו
וְדָם שָׁחֹר כִּי הִשְׁחִירָה פָּנָיו
*הַדָּם הַדּוֹמֶה לְמֵימֵי אֲדָמָה
כִּי לֹא הֶעֱמִידַתּוּ בְּמֵימָיו וְהֶחֱזִירַתּוּ לָאֲדָמָה
וּכְקֶרֶן כַּרְכֹּם כִּי כִּרְכְּמַתּוּ וְגִדְּעָה קַרְנוֹ
וּכְמֶזֶג כִּי כּוֹס מָוֶת מָזְגָה לוֹ
זִיו דְּמֵי נָשִׁים נִמְשְׁלוּ בְּיֵינוֹת גְּפָנִים
כִּי הֵם מְשֻׁנִּים כְּמַרְאֵה פָּנִים
חֲכָמִים הִשְׂכַּלְתָּ
עַל פִּיהֶם הִסְכַּמְתָּ
בֵּין דָּם כִּי הוּא דָּם
לַדָּם כִּי אֵין הוּא דָּם
*טִנּוּף לֹא הָיְתָה רְאוּיָה לְהִטָּמֵא
כִּי אִם בַּעֲבוּר לָתֵת טָהוֹר מִטָּמֵא
יָמִים שְׁנַיִם אוֹ שְׁלוֹשָׁה אוֹ יוֹתֵר
וְלִפְרֹשׁ מֵאִשָּׁה וְלִהְיוֹת חֲבִיבָה לוֹ יוֹתֵר


[ו]
כִּי תְּאֻחַר בְּזוֹב יָמִים רַבִּים
אַל תִּגַּע בְּשַׁעַר בַּת רַבִּים
בְּעֵת יִהְיוּ דָּמֶיהָ מְרֻבִּים
אוֹת לְטוֹבָה דמיה מְרֻבִּים
כִּי תִּגַּע לָהּ מַכָּה חֲמוּרָה
נַחֲלָה אֲנוּשָׁה הָאֲמוּרָה
דָּם הַמַּתִּישׁ כּוֹחַ וּגְבוּרָה
אֱמֶת זוֹ הִיא זָבָה גְּמוּרָה
כִּי תִּהְיֶה נִדָּה וְזָבָה
דָּם נִדָּה כְּמוֹ דַּם זִיבָה
וְכָל יָמִים אֲשֶׁר תִּדְלֹף כְּמַעֲזִיבָה
תִּקָּרֵא אִשָּׁה עֲזוּבָה
כִּי תָּזוּב זוֹב דָּמֶיהָ
וְיִשְׁתַּנּוּ לָהּ וִסְתוֹת יָמֶיהָ
חֲכָמִים יִבְדְּקוּ כְּתָמֶיהָ
וְהִיא תִּבְדֹּק מַעְיַן חוֹתָמֶיהָ
כִּי שֻׁבַּח בְּנָשִׁים יָד מְרֻבָּה לִבְדֹּק
יִוָּדַע לָהּ מֵחַבֵּק לִרְחֹק
וְכָל כְּלִי אֲשֶׁר תְּטַמֵּא בּוֹ אַל תִּדְחֹק
כִּי תִּכָּתֵם בְּמַיִם אֲדֻמִּים
כְּמוֹ בְּשַׂר צָלִי מְאֻדָּמִים
לְמַרְאֶה אוֹ לְמֵי תִּלְתָּן דּוֹמִים
שִׂמְלָה מְגוֹלָלָה בְּדָמִים
כִּי תִּמּוֹק בַּעֲווֹן בִּצְעָהּ
קְצִיפַת הַסְתֵּר הוּא פִּצְעָהּ
נָא לֹא תְּכַחֵד לְתַנּוֹת פִּצְחָהּ
לְהַכְנִיעַ מִצְחָהּ
לְהוֹרִיד נִצְחָהּ
כִּי תִּסְרַח בְּטֻמְאוֹתֶיהָ
לֹא תְּסַלֵּף הִיא טַעֲנוֹתֶיהָ
עָלֶיהָ אִם נֶהֶפְכוּ עִתּוֹתֶיהָ
*לִבְקָרִים תְּבַקֵּר אוֹתוֹתֶיהָ


קרובה סט
[ד]
אַתָּה לְבַדְּךָ בִּדְבָרְךָ תֻּצְדַּק
וּמָה יִתֵּן לְךָ אִישׁ אִם יִצְדַּק
אַתָּה הוּא הַצַּדִּיק
אֲשֶׁר מַצְדִּיק
בַּעֲבוּר לְהַצְדִּיק
אֶת גּוֹי צַדִּיק
לִמַּדְתָּם הֱיוֹת שׁוֹחֲטִים בְּצֶדֶק
בְּהֵמָה אֲשֶׁר הִתַּרְתָּ לְזִבְחֵי צֶדֶק
הֱיוֹת כֻּלָּם צַדִּיקִים קוֹרְאֵי בְּצֶדֶק
לָנִים וְעִמָּם מְלִינִים צֶדֶק
צֶדֶק וְשָׁלוֹם תָּמִיד מְלֻוִּים
צֶדֶק בִּשְׁחִיטַת חֻלִּים וְשָׁלוֹם בִּשְׁחִיטַת קָדָשִׁים
*מֻקְדָּשִׁים מְקֻדָּשִׁים מַקְדִּישִׁים שִׁמְךָ נוֹרָא מָרוֹם וְקָדוֹשׁ


[ה]
אֹהֶל בְּעֵת קָם נֶאֶסְרָה כָּל בָּמָה
מִלִּזְבֹּחַ בְּכָל מָקוֹם בְּהֵמָה
בְּחֶלְבּוֹ ובאסוריו הָיָה נֶאֱכָל
עַד מִן הָאֹהֶל פֹּרַשׁ אֵיךְ יאכל
גַּם מִי יְהַרְהֵר עַל גְּזֵרָתְךָ
וּמִי יַחֲלֹק עַל צִוּוּי הַזְהָרָתְךָ
דְּבָרִים אֲשֶׁר אָסַרְתָּ לֶאֱכֹל
בִּמְקוֹמוֹת אֲחֵרִים הִתַּרְתָּ אָז אָכוֹל
הַחֵלֶב אֲשֶׁר נֶאֱסַר בִּבְהֵמָה
הֻתַּר בְּחַיָּה הַדּוֹמָה לִבְהֵמָה
וְגִיד הַנָּשֶׁה אֲשֶׁר נֶאֱסַר בְּחַיָּה
הֻתַּר בָּעוֹף אֲשֶׁר דּוֹמֶה כְּחַיָּה
זְבִיחַת שְׁחִיטַת נֶאֶסְרָה בְּעוֹף שָׁמַיִם
הֻתְּרָה בְּדָגִים אֲשֶׁר בַּמָּיִם
חֲדַל מִנְּבֵלָה
וְכִשְׁמָהּ נַבְּלָהּ
פְּרֹשׁ מִטְּרֵפָה
וְכִשְׁמָהּ טַרְפָּהּ


[ז]
אָמְנָם דְּבָרִים אֲשֶׁר אָסַרְתָּ
בִּכְיוֹצֵא בָּם לָנוּ הִתַּרְתָּ
גָּזַרְתָּ אִסּוּר חֵלֶב בְּאֹמֶן
דִּבַּרְתָּ לְהַתִּיר תְּמֹרוֹ שֹׁמֶן
הוֹרֵיתָ אִסּוּר בָּשָׂר בֶּחָלָב
וְהִתַּרְתָּ כְּחַל בֶּחָלָב
זִהַרְתָּ בְּלִי לֶאֱכֹל דָּם
חַקְּתָּ לֶאֱכֹל טְחוֹל הַדָּם


קרובה ע
[ד]
מִי כָּמוֹךָ וּמִי כְּעַמְּךָ
וּמִי דּוֹמֶה לְךָ וְהֵם דּוֹמִים לְךָ
הֶאֱמַרְתָּם לְךָ וְהֶאֱמִירוּךָ לָהֶם
הֵמָּה לְךָ וְאַתָּה לָהֶם
גְּזֵרָה שָׁוָה לְךָ וְלָהֶם
וְשֵׁמוֹת שָׁוִים לְךָ וְלָהֶם
נִקְרְאוּ לְשִׁמְךָ קֹדֶשׁ יִשְׂרָאֵל
וְנִקְרֵאתָ לִשְׁמָם קְדוֹשׁ יִשְׂרָאֵל
נַמְתָּ אֲנִי קְדוֹשְׁכֶם וּמַקְדִּישְׁכֶם
וְאַתֶּם קְדוֹשַׁי וּמַקְדִּישַׁי
נָאֶה מִקְּדוֹשִׁים קְדֻשָּׁה לְקָדוֹשׁ


[ה]
אַהֲבָה וְחִבָּה
רֵעוּת וְאַחֲוָה
קָשַׁר אֵל קָדוֹשׁ לַעֲדַת גּוֹי קָדוֹשׁ
בֵּאוּר קְדֻשָּׁה אַחַת נָתַן לְמַלְאָכִים
וּשְׁתֵּי קְדֻשּׁוֹת לְיִשְׂרָאֵל בְּנֵי מְלָכִים
גּוֹהֲצִים בִּזְרִיזוּת בְּכָל עֲבוֹדַת קֹדֶשׁ
ומזכים בבקיות לָבוֹא לְמִקְדְּשֵׁי קֹדֶשׁ
דָּצִים לְטָהֳרָה כִּי טָהוֹר הוּא מַחֲנָם
וְנָאִים לִקְדֻשָּׁה כִּי קָדוֹשׁ הוּא מְעוֹנָם
הוֹלְכִים בְּתֹם לֵב בְּיֹשֶׁר עֲנָוָה
וַעֲלֵיהֶם יֵרָאֶה בְּקֹדֶשׁ נַאֲוָה
וּבְכֵן תָּנַח עֲלֵיהֶם רוּחַ הַקֹּדֶשׁ
וְקָדוֹשׁ יִשְׁלַח עֶזְרָם מִקֹּדֶשׁ
זֶרַע קֹדֶשׁ וּמַטַּע קֹדֶשׁ
כִּי מְקוֹרָם אַתָּה וּבְקִרְבָּם קָדוֹשׁ
חֲדָשִׁים לַבְּקָרִים בִּקְדֻשָּׁה לְפָנָיו
וְרָצָה וְחָפֵץ בִּקְדֻשָּׁה מִבָּנָיו
טְהוֹרֵי לֵב טָהוֹר אָהַב
וּקְדוֹשֵׁי גּוּף קָדוֹשׁ תָּאַב
יָקַר שְׁמוֹ אֲשֶׁר בְּגוֹי קָדוֹשׁ יְהֻלַּל
עֵת יִתְקַדֵּשׁ שְׁמוֹ כִּי בַּגּוֹיִים חֻלַּל


[ז]
כְּאֶחָד מֵעֲשָׂרָה
כִּבְכוֹר מֵעֲקָרָה
כְּגֹרֶן מִן הַיֶּקֶב
כִּדְגַן בָּר מִן הַתֶּבֶן
כְּהִלּוּלִים מֵרְבִיעִית
כְּוַדַּאי מִן הָאֶפֶס
כְּזָהָב מִזִּקּוּק
כְּחָלָה מִן הָעִסָּה
כְּטָהֳרָה מִטֻּמְאָה
כְּיָקָר מִזּוֹלֵל
כְּכֶסֶף מִסִּיגִים
כִּלְקִיחָה בְּרֹב דָּמִים
כִּמְעַט מֵהַרְבֵּה
כְּנַחֲלָה מֵאֲחֻזָּה
כִּסְגֻלָּה מִיְּגִיעָה
כְּעֹמֶר מִשִּׁכְחָה
כְּפֵרוֹת מֵעֲצֵי סְרָק
כְּצֶדֶק מִן הָרֶשַׁע
כְּקֹדֶשׁ מֵחֻלִּים
כְּרִצּוּי מִמְּרִיבָה
כְּשׁוֹשַׁנָּה מֵחוֹחִים
כִּתְרוּמָה מִתְּבוּאָה


[ח]
בְּאָמְצְךָ בְּבִינָתְךָ בְּגָדְלְךָ בְּדֵעָתְךָ בְּהוֹדְךָ בְּוַעַדְךָ בְּזִכְרְךָ בְּחָסְנְךָ בְּטוּבְךָ בִּימִינְךָ בִּכְבוֹדְךָ בְּלִקְחֲךָ בְּמַלְכוּתְךָ בְּנִצְחֲךָ בְּסוֹדְךָ בְּעֻזְּךָ בְּפִלְאֲךָ בְּצִדְקְךָ בְּקִדּוּשְׁךָ בְּרִצּוּיְךָ בְּשִׁמְךָ בְּתָקְפְּךָ


מִי לֹא יֵדַע וְיַאֲמֵן וְיַעַן וְיָעִיר וְיֹאמַר אֵין קָדוֹשׁ כַּיְּיָ
יִכּוֹף כָּל רֹאשׁ וְתִקֹּד כָּל קוֹמָה וְתִכְרַע וְיִשְׁתַּחֲווּ כֹּל
וּתְבָרֵךְ כָּל נֶפֶשׁ וּתְהַלֵּל כָּל נְשָׁמָה
וְשֵׂעָר וְעוֹר וּבָשָׂר וְגִיד וְעֶצֶם וְקֶרֶב וְכָל אֵבֶר עַד מָאתַיִם וְאַרְבָּעִים וּשְׁמוֹנֶה אֵבָרִים הַתְּלוּיִים בַּלֵּב וְהַלֵּב לַפֶּה
לַעֲנוֹת וְלַנְווֹת לְמַלֵּל לְסוֹחֵחַ לְשַׁנֵּן לְתַנּוֹת לְהַגִּיד וְלוֹמַר
יְיָ מִי כָּמוֹךְ וּמִי כְּעַמְּךָ וּמִי כְּעֶרְכְּךָ
מִי יִדְמֶה לְךָ וּמִי יִשְׁוֶה לְךָ וּמִי יַעֲרֹךְ לְךָ
בַּיָּם בַּיַּבֶּשֶׁת בָּאָרֶץ וּבַשָּׁמַיִם
וּבִשְׁמֵי הַשָּׁמַיִם בִּזְבוּל בַּעֲרָפֶל וּבְמָעוֹן וּבַשַּׁחַק בַּעֲרָבוֹת בִּצְבָאוֹת בְּעִירִין בְּקַדִּישִׁין בְּמַלְאָכִים בִּשְׂרָפִים
*קָדוֹשׁ הוּא קָדוֹשׁ מַחְנוֹ וְקָדוֹשׁ שִׁכְנוֹ וְקָדוֹשׁ כִּסְאוֹ וְקָדוֹשׁ שְׁמוֹ
[ט]
קָדוֹשׁ וְטָהוֹר וְתָמִים
בִּקְדֻשָּׁה וּבְטֹהַר וּבְתֹם
תָּמִיד יַעֲנוּ וְיֹאמְרוּ


קָדוֹשׁ מִקְּדוֹשִׁים
קָדוֹשׁ מִטְּהוֹרִים
קָדוֹשׁ מִתְּמִימִים
קָדוֹשׁ הַנִּקְדָּשׁ שְׁמוֹ בְּמַקְדִּישֵׁי עַצְמָם לִשְׁמוֹ
קָדוֹשׁ תַּמְתִּין כְּבוֹדְךָ בִּמְטַהֲרֵי גּוֹיִים לְשִׁמְךָ
קָדוֹשׁ מָצוּי תְּהִי קָרוֹב לְמַתְמִימִים דַּרְכָּם עַל שִׁמְךָ


קרובה עא
[ו]
טִלְטוּלֵי טֻמְאַת אֹהֶל
טֶפַח עַל טֶפַח מִטַּמֵּא בָּאֹהֶל
יְקוֹשׁ טֻמְאָה לוֹ אִם הֵחֵל
בָּהּ לֹא יַרְבֶּה לָצֵאת יְבַהֵל
כֹּהֲנַי אֲשֶׁר בְּמַעְלָה טְהוֹרִים
כֹּהֲנַי אֲשֶׁר בְּמַטָּה יְהוּ טְהוֹרִים
לְמַעְלָה בָּאֵשׁ מִטַּהֲרִים
לְמַטָּה בַּמַּיִם יְהוּ מִטַּהֲרִים
מִצְוָה גּוֹרֶרֶת מִצְוָה
מִצְוָה מְלֻמֶּדֶת לָכֶם צִוָּה
נְכוֹנָה אֲלֵיכֶם זֹאת הַמִּצְוָה
הִזְהַרְתָּ כָּל מֵת מִצְוָה
שִׂיחַ לְמִי לְהִטָּמֵא בְּאֹנֶס
וּלְמִי לְהִטָּמֵא בְּלֹא אֹנֶס
עַל מִי לְהִטָּמֵא בִּרְשׁוּת
וְעַל מִי בְּחוֹבָה בְּלֹא רְשׁוּת
פָּרָשָׁה אֲשֶׁר בָּהּ גָּדְלָם
הַפְרָשָׁה אֲשֶׁר בֵּינָם לְבֵין גְּדוֹלָם
צִיָּה תִּבְלַע לְחוֹמֵד גּוֹרָלָם
וְצָרַעַת תִּזְרַח עַל בָּא בִּגְבוּלָם
קָרְחָה לֹא יִקְרְחוּ בְּרֹאשָׁם
עַל מֵת אָדָם לֹא יִפְרְעוּ רֹאשָׁם
רִבּוּי זָקָן לֹא יְגַלְּחוּ מִשָּׁרְשָׁם
שָׂרְטָה בְּגֵוָם לֹא יֻרְשַׁם
שֵׁרוּתְכֶם יִהְיֶה בַּקֹּדֶשׁ
כְּמַלְאֲכֵי שָׁרֵת מְשָׁרְתֵי קֹדֶשׁ
תִּפְאֶרֶת קִדּוּשְׁכֶם בְּקָדְשֵׁי קֹדֶשׁ
מִתְקַדְּשִׁים וּמִטַּהֲרִים לְשֵׁם קֹדֶשׁ


[ז1]
לְאֵם אֲשֶׁר אוֹמַנְתּוֹ בְּמֵעֶיהָ יִטַּמָּא
לִבְאָב אֲשֶׁר הֱבִיאוֹ לָעוֹלָם יִטַּמָּא
לִדְגוּלָה אֲשֶׁר כְּזָוִיּוֹת אוֹ קְטַנָּה יִטַּמָּא
לְהָאָח אֲשֶׁר שְׁנֵיהֶם מָקוֹר אֶחָד יִטַּמָּא
וְלָאָחוֹת אֲשֶׁר לֹא תִּנָּשֵׂא יִטַּמָּא
לְזַכִּים אֲשֶׁר זָכִים לוֹ בְּחַיָּיו יִטַּמָּא
*לְחָסִים אֲשֶׁר חַיָּבִים לוֹ בְּמוֹתָיו יִטַּמָּא
לְטַפִּים אֲשֶׁר הֵם פְּרִי בִּטְנוֹ יִטַּמָּא
לִיחִידִים אֲשֶׁר מְיֻחָדִים לוֹ יִטַּמָּא
*לְכָל אֲשֶׁר פֶּתַע גָּוַע הוּא מֵת מִצְוָה יִטַּמָּא
וּלְמִי לֹא יִטַּמָּא
לְלוֹא אֲשֶׁר הֻתַּר לוֹ לְהִטָּמֵא לֹא יִטַּמָּא
לְמֶלֶךְ אֲשֶׁר הוּא בַּעַל בְּעַמָּיו לֹא יִטַּמָּא
לְנָשִׂיא אֲשֶׁר כָּל מִטַּפְּלִים בּוֹ לֹא יִטַּמָּא
לְשַׂר אֲשֶׁר כָּל הָעָם קְרוֹבָיו לֹא יִטַּמָּא
*לַעֲמִיתוֹ אֲשֶׁר הוּא טוֹב מֵאָח רָחוֹק לֹא יִטַּמָּא
לְפָקִיד אֲשֶׁר שֵׁנִי לוֹ בַּעֲבוֹדָה לֹא יִטַּמָּא
לְצַדִּיק אֲשֶׁר אֵין תְּמוּרוֹ בְּדוֹרוֹ לֹא יִטַּמָּא
לְרֵעַ אֲשֶׁר כְּנֶפֶשׁ וְיָתֵר מֵאָח לֹא יִטַּמָּא
לְשֵׁמַע סְפֵק כָּל טֻמְאָה וְהִיא טְהוֹרָה לֹא יִטַּמָּא
לתוקן קָדוֹשׁ אֲשֶׁר הוּא מְקֻדָּשׁ לֹא יִטַּמָּא


[ז2]
תַּקִּיף וְתוֹמֵךְ תְּמִימִים
שַׁלִּיט וְשׁוֹכֵן שְׁפָלִים
רָם וְרוֹצֶה רֵעִים
קָרוֹב וְקוֹשֵׁב קוֹרְאִים
צָפוּן וְצוֹפֶה צְנוּעִים
פָּקִיד וּפוֹדֶה פְּקוּדִים
עָנָיו וְעוֹנֶה עֲנִיִּים


סוֹבֵל וְסוֹמֵךְ סְכוּפִים
נָקִי וּנְעִים נֶאֱמָנִים
מְקֻדָּשׁ וּמָלֵא מקדשים
לָבִיא וּלְמוּד לְבָבִים
כַּבִּיר וְכוֹבֵשׁ כְּעָסִים
יָחִיד וְיוֹדֵעַ יְרֵאִים
טָהוֹר וְטָפוּל טְהוֹרִים
חָנוּן וְחוֹנֵן חַיִּים
חָסִיד וְחָפֵץ חֲסִידִים
זך וזמון זהירים
ותיק וועוד ועדים
הָדוּר וְהוֹד הִלּוּלִים
דַּיָּן וְדוֹרֵשׁ דָּמִים
גָּדוֹל וְגוֹלֶה גְּנוּזִים
גָּבוֹהַּ וְגוֹעֵל גְּבוֹהִים
בָּרוּךְ וּמְבֹרָךְ בַּבָּנִים
אָמָּן וְאוֹהֵב אֱמוּנִים


[ח]
אַדִּיר וְאַמִּיץ אַדִּירִים
נֶעֱרַץ בְּאַלְפֵי אֲלָפִים
נִקְדָּשׁ בִּרְבָבֵי רְבָבוֹת
בְּקִדּוּשׁ קָדוֹשׁ וּמְקֻדָּשׁ בִּקְהַל מֻקְדָּשׁ


קרובה עב
[א]
אָז עֲשִׂיַּת עוֹלָה
בְּקָרְבָּנוֹת עַשְׁתָּ מְעֻלָּה
גָּדְלְךָ בָּהּ נִתְעַלָּה
דּוֹד זִיו פָּנֶיךָ נִתְחַלָּה
הַנִּכְלֶלֶת בִּרְצוֹן אִישִׁים
וְכֻלָּהּ כָּלִיל לָאִישִׁים
זֶרַע יַעֲבָדְךָ לָהּ מַגִּישִׁים
חַדְרֵי קֹדֶשׁ מַרְגִּישִׁים
טַעַם צִוִּיתָ אֵל קַנּוֹא
יָקָר אִישׁ אֲשֶׁר כִּבֵּד מִמִּקְנוֹ
כִּרְצוֹנוֹ יָחוּס עַל כְּבוֹד קוֹנוֹ
לְעוֹלָה בְּהַקְרִיבוֹ קָרְבָּנוֹ
לְמוֹרָא וּלְרָצוֹן
נִזְבַּח לְךָ צֹאן
מְמַגְּנֵנוּ בְּכָל עֵת רָצוֹן


[ב]
מִתַּמָּתְךָ הַצּוּר תָּמִים
נִתְאַוִּיתָ שַׁי תָּמִים
שְׂרֵפָה כָּל נֶשֶׁף לְהַעֲמִיד
עוֹלָה הָעֲשׂוּיָה לְהַתְמִיד
*פָּנִיתָ לִשְׁעוֹת מֵאַחִים
צֶדֶק עוֹלוֹת מֵחִים
קְנוּיֵי כַּשּׁוֹשָׁן מֵחוֹחִים
רָצִיתָ מֵהֶם נִיחוֹחִים
*שִׁגְגַת לְצוֹנָם
לְהַעֲלִים בְּהַעֲלָיַת צֹאנָם
תְּשׁוּרַת קָרְבַּן צִיּוּנָם
תָּמִים לְצִבְיוֹנָם וְלִרְצוֹנָם
וְגוֹאֲלִי חָי
אָמַרְתִּי בְּחַיָּי
מְחַיֶּה בְּטַל רְדוּמַי


[ג]
*יִכּוֹן בֵּית תְּפִלָּה
וְיֵאוֹר מֵאֲפֵלָה
*הֱיוֹת לִתְהִלָּה
כִּימֵי תְּחִלָּה
*נָכוֹן וּמָכוֹן לְכִסֵּא כָּבוֹד
מְכֻוָּן וְכֻלּוֹ אוֹמֵר כָּבוֹד
יֻקְרְבוּ שְׁלֵמִים
וְיַקְרִיבוּ שְׁלָמִים
וְיַעֲלוּ לְהַעֲלוֹת
זְבָחִים וְעוֹלוֹת
יָהּ דַּבֵּר בְּקָדְשְׁךָ
עַל לֵב עַם קְדוֹשְׁךָ
לַהֲבִיאָם לְהַר קָדְשְׁךָ
לְרַצּוֹתְךָ בְּמִקְדָּשְׁךָ


[ד]
מֵאוֹם הַיָּפָה אֲשֶׁר אֵין בָּהּ מוּם
חָפַצְתָּ קָרְבָּן אֲשֶׁר אֵין בּוֹ מוּם
קָרְבָּנוֹת תְּמִימִים
*וְכוֹהֲנִים תְּמִימִים
אֵילוּ שְׁלֵמִים
וְאֵילוּ מְשֻׁלָּמִים
כִּי כַּמִּזְבֵּחַ כֵּן כֹּהֲנָיו
וּכְקָרְבָּן כֵּן מַקְרִיבָיו
*כְּתָמִים כֵּן תַּמָּתוֹ
כָּאָדוֹן כֵּן בֵּיתוֹ
כַּמֶּלֶךְ כֵּן כְּבוֹדוֹ
תְּמִימִים לְתָמִים
יְשָׁרִים לְיָשָׁר
בְּחוּרִים לְבָחוּר
טְהוֹרִים לְטָהוֹר
קְדוֹשִׁים לְקָדוֹשׁ


[ה]
*אָמְנָם שְׁגָגָה חֲטָאָה נִקְרָאָה
*וְגַם הַנְּדָבָה נֵדֶר קְרוּאָה
*בְּמִזְבַּחֲךָ נַמְתָּ לֹא יִכָּנֵס
קָרְבָּן מֵאִישׁ אֲשֶׁר יֵאָנֵס
*גַּם חֲמַת כַּעַס
אֵין לְרַצּוֹת בְּכַעַס
וּבְעֵין רֹעַ מַעַשׂ
אֵין לְהַשְׁעוֹת לְטוֹב לְכָל מַעַשׂ
בְּקוֹל לֹא מְכַבְּדִים
לְזוֹקֵף כְּפוּפִים
לְהַקְרִיב לֹא כּוֹפְפִים
יֵעָשֶׂה רְצוֹנָם כִּרְצוֹנָם
וְיִלְבְּשׁוּ כָּרִים צֹאנָם
וְגַם אִימָרֵיהֶם יִהְיוּ לְרָצוֹן
וְלִמְאוֹד נַעֲלָה מֵהֶם אֵין מְחַלִּים
 
קרובה עג


[א]
*אַתָּה מוֹרִיד וּמַעֲלֶה
בּוֹרֵא כֹּל וְהַכֹּל מְבַלֶּה
גִּנְזֵי מִסְּתָרִים מְגַלֶּה דַּלִּים מִדַּלּוּת מְדַלֶּה
הַמּוֹכֵר מֵעֹנִי אַל יִתְמַהּ
*וְהַקּוֹנֶה מֵעֹשֶׁר אַל יִשְׂמַח
זְכוּת מֵעָפָר יִצְמַח
חַי בְּמַעֲשָׂיו בְּכֵן יִשְׂמַח
*טוֹב לַכֹּל וְעַל הַכֹּל אֵימָתוֹ
יוֹדֵעַ בֶּאֱמוּנָתוֹ לְאֻמָּתוֹ
כִּי לֹא יִקַּח אִישׁ חֵפֶץ בְּמִיתָתוֹ
*לֹא יוֹנֶה לְאָחִיו וְלַעֲמִיתוֹ
*יְשַׁבְּחוּ מַעֲשֶׂיךָ
*מְמַגֵּן עֲמוּסֶיךָ בְּמַחֲסֶיךָ


[ב]
מִסְפָּר אֵין לִשְׁנוֹתֶיךָ
נֶצַח נְצָחִים שֵׂיבוֹתֶיךָ
סָתַמְתָּ פֵּרוּשׁ שְׁמוֹתֶיךָ
*עַל אַרְצְךָ תָּמִיד תְּשׁוּעָתְךָ
פָּקַדְתָּ פשע עוֹלָם
*קִנְיַן אֲחֻזַּת עוֹלָם
רְצוּיֶיךָ נָחֲלוּ לְעוֹלָם
שְׁחֹרָה אֲשֶׁר קָנִית
שֶׁפֶר נַחֲלָה הִקְנֵיתָ
תֵּת לְמִמְכַּר שְׂדוֹת תֵּבֵל
עַמּוֹ וְצֹאנוֹ
יָחֹן בִּרְצוֹנוֹ
כִּי טַל חַיִּים בִּרְצוֹנוֹ


[ג]
יָמִים יְדַבְּרוּ
וְשָׁנִים יְסַפְּרוּ
וְעֵינֵי כֹּל אֵלֶיךָ יְסַפֵּרוּ
*נָתַתָּ הַשְׁוָיָה לְכָל בְּרִיּוֹת
כְּשָׁוֶה לְפָנֶיךָ יוֹם נִבְרָאוֹת
יַחַד כְּמוֹת זֶה
כֵּן מוֹת זֶה
שָׁבִים זֶה לָזֶה
יִגָּאֲלוּ חִנָּם מְכוּרֵי חִנָּם
וְקוֹנֶה וּמוֹכֵר יַחַד
יִשְׁווּ כְּאֶחָת


[ד]
מִיָּדְךָ כֹּל
וְשֶׁלְּךָ הַכֹּל
וּבְיָדְךָ לְגַדֵּל וּלְחַזֵּק לַכֹּל
קוֹנֶה קִנְיַן כֹּל
אַל יֹאמַר יֵשׁ לִי כֹּל
וּמוֹכֵר מִמְכָּר כֹּל
אַל יֹאמַר אֵין לִי כֹּל
כִּי אַחַר מִיתָה לֹא יִקְחוּ כֹּל
*כִּי אוֹפַן יָשִׁיב אָדוֹן עַל כֹּל
וְיַשְׁוֶה כֹּל לְכָל לָהֶם אֵין כֹּל
יָפֶה בְּעִתּוֹ עָשִׂיתָ כֹּל
מוֹשֵׁל בַּכֹּל
כִּי גְּאֻלָּה לַכֹּל
*נָתַתָּ קָדוֹשׁ


[ה]
אֲדוֹן כָּל בַּכֹּל הִשְׁוֵיתָ כֹּל
עֶבֶד כַּאדֹנָיו שִׁפְחָה כַּגְּבִרְתָּהּ
בַּיּוֹבֵל קוֹנֶה כַּמּוֹכֵר וּמַלְוֶה כַּלּוֹוֶה
וְנוֹשֶׁה כַּמֻּשֶּׁה וְרָשׁ כֶּעָשִׁיר
וְהוֹנָיַת כֹּל אַל נָא תּוֹנוּ
בָּחַן וְנִסָּה
וּפָנִים לֹא נָשָׂא
*וְאַחַר כֵּן יָשׁוּב וְיִמְכֹּר קַרְקְעוֹתָיו
*וּבְשׁוּרוֹ כִּי לֹא יָקוּם בְּרִבִּית יִלְוֶה
*חוֹזֵר וּמוֹכֵר לְאָמָה אֶת בִּתּוֹ
*וְלֹא תַּשִּׂיג יָדוֹ וְיִמְכֹּר עַצְמוֹ
*יֶשַׁע וּדְרוֹר חֹפֶשׁ וְחֵרוּת
חֹפֶשׁ לְשָׂדוֹת וְחֵרוּת לְבָתִּים


קרובה עד
[ז]
מִנֶּגְדְּךָ אַל תְּנִידֵנוּ
מִמְּךָ אַל תִּמְחֵנוּ
מִלִּבְּךָ אֶל תְּלִזֵנוּ
מִכְּלָלְךָ אַל תְּכַלֵּנוּ
מִיֶּשְׁעֲךָ אַל תְּיָאֲשֵׁנוּ
מִטּוּבְךָ אַל תַּטְרִידֵנוּ
מֵחֶלְקְךָ אַל תַּחֲלִיקֵנוּ
מִזִּכְרְךָ אַל תַּזְנִיחֵנוּ
מִיִּרְאָתְךָ אַל תַּקְשִׁיחֵנוּ
מֵהַדְרָתְךָ אַל תַּהַפְכֵנוּ
מִדְּלָתֶיךָ אַל תִּדְחֵנוּ
מִגְּבוּרָתְךָ אַל תִּגְרָעֵנוּ
מִבִּטְחוֹנְךָ אַל תְּבִישֵׁנוּ
מֵאִמְרָתְךָ אַל תְּאַבְּדֵנוּ


[ח]
כִּי אֱמֶת קְדֻשָּׁתְךָ תָּמִיד בָּנוּ
וְתֻקְדַּשׁ בְּקִרְבֵּנוּ כְּאֵילֵי מַעְלָה


קרובה עה
[א]
אָז רָשׁ כְּעָשִׁיר עָשִׂיתָ
בְּכֵן עָשִׁיר בְּרָשׁ נִסִּיתָ
גֵּאֶה וְגָאוֹן שָׂנֵאתָ
דּוֹלֶה וּמַשְׁפִּיל נַעֲשֵׂיתָ
הֵן עָשִׁיר בְּעָשְׁרוֹ לֹא יַאֲמִין
וְעָנִי בְּעָנְיוֹ לֹא יַאֲמִין
זְכוּת וְחוֹבָה תִּכְתֹּב יָמִין
חִלּוּף יֵשׁ לְכָל יָמִים
טוֹב אַתָּה וְלַכֹּל פּוֹתֵחַ יָד
יִדַּעְתָּנוּ הֱיוֹת אֵלּוּ לָאֵלּוּ כְּיָד לְיָד
כִּי פָּתוֹחַ תִּפְתַּח יָד
לְעֵת בְּאָח תָּמוּךְ וְתָמוּט יָד
יְיָ שְׁלַח יָד
כִּי אָזְלַת יָד
וְגוֹנְנֵנוּ בְּצֵל יָד


[ב]
מִמּוֹרָא כֹּל יְרָא
נוֹרָא אֲשֶׁר כֹּל בָּרָא
סֶלָה מִצְוָתוֹ בָּרָא
עַל עוֹשָׂהּ עֲבֵרָה מַעֲבִירָה
פְּנֵי דַּל הָאִיר בְּעֵת חֹשֶׁךְ
צְדָקָה תְּהִי וְזַעַם יִשַּׁךְ
קִנְיָנוֹ אַל תִּקַּח בְּמֶשֶׁךְ
*רַחֵק מִמְּךָ תַּרְבִּית וְנֶשֶׁךְ
שַׁלַּח עַל פְּנֵי מַיִם לַחַמְךָ
*שֻׁלְחָנְךָ אִם תָּסֵב מַךְ בְּעַמְּךָ
תִּנְהֹג בּוֹ כְּאָחִיךָ נְעִמְּךָ
תְּחַיֵּהוּ כִּי יַשִּׂיג עִמְּךָ
יְיָ יְקוֹמְמֵנוּ וּמֵעָפָר יְקִימֵנוּ
וְיַטְלִיל לְהַחֲיוֹת רְדוּמֵנוּ


[ג]
יָד לְיָד הַחֲזִיקוּ בְּחֶזְקַת יָד
הֶעִידְכֶם חָזָק מַחֲזִיקְכֶם בְּחֹזֶק יָד
נָתוֹן תִּתֵּן לַדָּל לְפִי יָדְךָ
וְנָתוֹן יִתֶּן לְךָ לְפִי יָדוֹ
יָדוֹ לֹא תִּקְצַר מִלְּהוֹשִׁיעַ
וְאוֹצָרוֹ לֹא יֶחְסַר מִלְּהַשְׁפִּיעַ
יָד כְּמוֹ לַגּוּף תִּהְיוּ זֶה לָזֶה
*לְחַזֵּק לְאַמֵּץ בִּצְדָקָה זֶה אֶת זֶה


[ד]
מוֹרִישׁ וּמַעֲשִׁיר
וּמַחֲשִׁיךְ וּמֵאִיר
מַעֲלֶה וּמוֹרִיד
מַשְׁפִּיל וּמֵרִים
תּוֹמֵךְ מָכִים וּמַחֲזִיק מָטִים
עוֹנֶה לַעֲנִיִּים
אָב לָאֶבְיוֹנִים
מַדְלֶה דַּלִּים
מְסוֹכֵךְ מִסְכֵּנִים
נוֹתֵן יָד לְדַכִּים
תְּלוּי רֹאשׁ לָרָשִׁים
אוֹהֵב גֵּרִים
וְחוֹנֵן תּוֹשָׁבִים
אִם עָדָיו שָׁבִים
וּבְצִלּוֹ יוֹשְׁבִים
וּבְתֻמָּם מַחֲזִיקִים
מְקַוִּים וּמְחַכִּים
מְחַלִּים מְצַפִּים
לְיִשְׁעֶךָ קָדוֹשׁ


[ה]
אַשְׁרֵי מְאַשְּׁרֵי מִצְוַת מָטֵי יָד
כִּי תַּעֲמֹד לוֹ מִיָּד
וְתַעֲמִיד לוֹ יָד
בְּעָנְשָׁהּ עֶשְׂרִים וְאַרְבַּע קְלָלוֹת
וּבִשְׂכָרָהּ עֶשְׂרִים וְאַרְבַּע בְּרָכוֹת
גַּם יָתֵר מֵאֲשֶׁר תִּזְכֶּה בְּעָנִי
אָמְנָם יִזְכֶּה עִמְּךָ הֶעָנִי
דִּבְרַת אוֹתוֹת עָנִי יַעַן וּבְיַעַן
כִּי יְשֻׁלַּם לוֹ גְּמוּלוֹ
וּבַאֲשֶׁר מָדַד יָמְדַּד לוֹ
הַלְוֵהוּ וְיִחְיֶה
וְאִתְּךָ בְּשָׁוֶה יִהְיֶה
נוֹשֶׁה לוֹ לֹא תִּהְיֶה
עָרֵב לוֹ הֱיֵה
וַחֲמִשָּׁה בְּסֶלַע אוֹתוֹ לֹא תִּגְבֶּה
וְתוֹסֶפֶת פֵּרוֹת עָלָיו לֹא תַּרְבֶּה
זֵהוּר זְכוּת זֹאת מִצְוָה הָאֲמוּרָה
בְּמַלְכוּת מֶלֶךְ עוֹלָם הִיא חֲמוּרָה
חֲנִינַת מַךְ וָדָךְ וְחֶזְקַת מָט וָדָל
מִצְוַת עָנִי וָרָשׁ זְכוּת אֶבְיוֹן וָתָךְ
טוֹבָה וְרָעָה רַחֲמִים וְאַכְזְרִיּוּת
מָוֶת וְחַיִּים נִתַּן לָאָדָם
יוּטַב אִם הֵיטִיב
יְרֻחָם אִם רִחַם
יִחְיֶה אִם חִיָּה
יִזְכֶּה אִם זִכָּה


[ו]
אַל תַּנִּיחֶנּוּ שֶׁיִּדְוֶה
וְאַל תִּלְחָצֶנּוּ אִם יִלְוֶה
בּוֹ הַחֲזֵק וְעִמְּךָ יִלָּוֶה
*כִּי חוֹנֵן דָּל לָאֵל מַלְוֶה


קרובה עו
[ב]
תֵּת בְּעִתָּם גִּשְׁמֵיכֶם


[ג]
שִׁמְעֲךָ הַנָּוֶה לִשְׁמֹעַ אִם נֹאבֶה


[ה]
בַּעֲבוּר לְהוֹדִיעָם כִּי הֶבֶל בְּצִדְקָם
גַּם כֵּן הִבְטַחְתָּ לִזְקֵנָם בָּאָרֶץ
דְּבַר צָרָה לָכֵן בְּבוֹא לָעוֹלָם


[ו]
נְוֵיכֶם יִהְיוּ נְוֵי שָׁלוֹם
חַיָּה רָעָה מִכֶּם תֻּשְׁבַּת
*פְּעֻלַּתְכֶם תחי בֹּקֶר וָעֶרֶב
צִוּוּי דָּת הַמְּשׁוּלָה בְּפִיפִיּוֹת חֶרֶב
*קִימַתְכֶם וִישִׁיבַתְכֶם וְהִלּוּכְכֶם
כִּי שְׁכִינָה תִּתְהַלֵּךְ בְּתוֹכְכֶם
גְּמַלְתֶּם לִי אֲשַׁלֵּם לָכֶם
תִּהְיוּ לִי וַאֲנִי לָכֶם


[ז1]
*אַהֲבַתְכֶם לֹא תִּכְבֶּה
גְּאֻלַּתְכֶם לֹא תְּאֻחַר
דִּבְרַתְכֶם לֹא תְּדֻלַּל
*וְטִלְּלַתְכֶם לֹא תֻּבְצַר
זְרִיעַתְכֶם לֹא תִּיבַשׁ
טוֹבַתְכֶם לֹא תֻּמְנַע
לִינַתְכֶם לֹא תֻּחֲרַד
סְגֻלַּתְכֶם לֹא תֹּאבַד
צְעִידַתְכֶם לֹא תֵצַר
שְׁאֵלַתְכֶם לֹא תּוּשָׁב


[ז2]
*כִּי הַשּׁוֹקְקִים יָשִׁיקוּ
*כִּי הַצְּמֵאִים יִרְווּ
 
קרובה עז
[ט]
*קָדוֹשׁ מִמְּשַׁלְּמֵי נְדָרִים
קָדוֹשׁ מִנּוֹתְנֵי נְדָבוֹת
קָדוֹשׁ מִמַּעֲרִיכֵי נְפָשׁוֹת
קָדוֹשׁ יַפְלִיא פְּלָאוֹת לְמַפְלִיא נִדְרוֹ לְשֵׁם קֹדֶשׁ
קָדוֹשׁ יָחֹן נְדָבָה לְנוֹתְנֵי נְדָבָה לְשֵׁם קֹדֶשׁ
קָדוֹשׁ יַעֲרִיךְ עֵרֶךְ לְמַעֲרִיךְ עֶרְכּוֹ לְשֵׁם קֹדֶשׁ


קרובה עח
[ז1]
אֲבוֹתָם מְשׁוּכֵי עֲבוֹתָם
חָתַמְתָּ בְּיָדְךָ עִתּוֹתָם
*יְשִׁיבוֹתָם וַעֲמִידוֹתָם
*קִרְבַת אֱלֹהִים טוֹבָתָם
*רִבּוּעַ מְזוּזוֹת בֵּיתָם


[ז2]
*בְּרִצּוּי וּבְרֵעוּת יַחֲנוּ
*בְּעֹז וּבַעֲנָוָה יַחֲנוּ
*בְּמִישׁוֹר וּבִמְנוּחָה יַחֲנוּ
בִּידִידוּת וּבְיִשְׁרָה יַחֲנוּ
בְּטוֹבָה וּבְטָהֳרָה יַחֲנוּ
*בְּזִמּוּן וּבִזְבִידָה יַחֲנוּ
בְּוַעַד וּבְוָתִיקָה יַחֲנוּ
בְּגֹדֶל וּבְגִילָה יַחֲנוּ
*בִּבְחִירָה וּבְבִטְחָה יַחֲנוּ


קרובה עט
[א] 
אִחִיתָ אַחְוַת אַחִים
וּבְתֹאַם שְׁנֵי שָׁדַיִם
טֻכְּסוּ בְּאֵלֶּה הָעֵדוֹת
*לָכֵן יִחַסְתָּם בְּאֵלֶּה תּוֹלְדוֹת


[ב]
מְחֻטֶּבֶת עַמִּינָדָב
*נָקְבָה שֵׁם בְּכוֹרָהּ נָדָב
עָנָה גַּם הוּא אֲבִיהוּא
קֹרָא שֵׁם רְבִיעִי אִיתָמָר


[ג]
כְּמִסִּינַי תִּגָּלֶה לָנוּ


קרובה פ


[ז]
טַף גֵּרְשׁוּנִי יָמָּה יַחֲנוּ
יְרִיעוֹת וְקַלְעֵי חָצֵר יִטְעֲנוּ
יְשִׁיבַת קְהָתִי בְּתֵימָן בִּמְנוּחוֹת
סוֹבְלֵי אָרוֹן וְשֻׁלְחָן וּמְנוֹרָה וְהַמִּזְבְּחוֹת
כֹּהֵן וְנָבִיא חָנוּ בְּמִזְרָחָה
וַעֲלֵיהֶם מֻפְקָד שֶׁמֶן מָאוֹר וְשֶׁמֶן מִשְׁחָה
לִינַת מִנְחַת תָּמִיד וּקְטֹרֶת סַמִּים לָהֶם נִתָּנָה
וּכְבוֹד שְׁכִינָה בֵּינֵיהֶם שָׁכְנָה


קרובה פא


[ג]
יָדַעְתָּ יוֹצְרֵנוּ
רָעוֹת יִצְרֵנוּ
אֲשֶׁר הוּא צָרֵנוּ
רָבוּץ בְּצִדֵּנוּ
נוֹאֵף נִקְרָא חֲסַר לֵב
וְנוֹאֶפֶת נְצוּרַת לֵב
וְאַתָּה יוֹצֵר לֵב
חוֹקֵר מֶחְקְרֵי לֵב
יָהּ כַּבֵּה גַּחֶלֶת
אֲשֶׁר בָּנוּ גּוֹחֶלֶת
וְחַדֵּשׁ לֵב בָּשָׂר
וְלֵב שָׁמִיר יוּסַר
יֵצֶר רַע תַּעֲקֹר
וְעוֹד לֹא תִּפְקֹד
עַל בָּנוֹת כִּי זָנוּ
וְעַל כַּלּוֹת כִּי זִנּוּ


[ד]
מֵעֵת בְּיָדֶיהָ חָטְאָה הָאִשָּׁה
שָׂקַדְתָּ וְאָסַרְתָּ יְדֵי אִשָּׁה
הִיא אֵשׁ וּשְׁמָהּ אֵשׁ וְנִמְשְׁלָה בָּאֵשׁ
אִשָּׁה מֵאִישׁ
וְחוֹתָה אֵשׁ בְּחֵיק אִישׁ
חָטְאָה וְהֵבִיאָה מֵרוּר מָוֶת
וְחֶטְאָהּ מַר מָוֶת
שַׁלֶּטֶת הִיא כַּמָּוֶת
וְאֵין שִׁלְטוֹן בְּיוֹם הַמָּוֶת
כִּי דְּרָכֶיהָ יוֹרְדוֹת מָוֶת
בְּעֵינֶיהָ מָוֶת
בְּרַגְלֶיהָ מָוֶת
וְלִפְנֵי רַגְלֶיהָ יְרַקֵּד מַלְאַךְ הַמָּוֶת
עַד תְּבַלַּע מָוֶת וְתַעֲקֹר יֵצֶר רַע
*וְתָסִיר לֵב הָאֶבֶן מִמֶּנּוּ קָדוֹשׁ


[ה]
בְּמַעַל בְּכַחֲשָׁהּ
אֶל כֹּהֵן יְחִישָׁהּ
וּבְכַחַשׁ יַכְחִישָׁהּ
בְּפִתּוּי וּפְשִׁיעָה
אֵיךְ חֵטְא הִשִּׁיאָהּ
אָלָה יַשְׁמִיעָהּ
וּבָהּ יַשְׁבִּיעָהּ
גַּם כְּמוֹ עָשַׂת מַעֲשֶׂה בְּהֵמָה
קָרְבָּנָהּ יְהִי מַאֲכָל בְּהֵמָה
דַּרְכָּהּ נָהֲגָה כְּמַעֲשֶׂה מִצְרִי
אֱזֹר בְּמָתְנֶיהָ חֶבֶל מִצְרִי
הֵן בִּפְנֵי זָר בַּטָּמוּן הָיָה מַעֲמָדָהּ
לִפְנֵי זַךְ בְּגָלוּי כּוֹהֵן יַעֲמִידָהּ
וְכַאֲשֶׁר כִּזְּבָה בִּיצִירַת יוֹצֵר
יַשְׁקָהּ מְאָרְרִים בִּכְלִי יוֹצֵר
זֵכֶר שֵׁם קֹדֶשׁ הַנִּכְתָּב בִּקְדֻשָּׁה
יִמָּחֶה בְּמַיִם קְדוֹשִׁים לִבְחֹן קְדֵשָׁה
חַמּוּקֵי יְרֵכָהּ מִיָּד יִמָּקּוּ
וּמְעֵי בִּטְנָהּ אֶל אֲתַר יִיבְּקוּ
טוֹב פָּנֶיהָ יוֹרִיקוּ וְעֵינֶיהָ יְבֻלְּטוּ
צִפָּרְנֶיהָ יִשָּׁלוּ וְגִידֶיהָ יֻלְבְּטוּ
יֵרְאוּהָ וְיֹאמְרוּ הוֹצִיאוּהָ זוֹ זָרָה
טֶרֶם עַד לֹא תְּטַמֵּא הָעֲזָרָה


[ו]
טִמְּאָה טְהוֹרָתוֹ בִּלְעָדָיו
טְהוֹר עֵינַיִם וְאֵין מְאוּמָה בִּלְעָדָיו
כָּל אֲשֶׁר בְּצִדָּם סוֹטָה יַשְׁכִּיבוּן
לְמַעֲצֵבָה יִשְׁכָּבוּן
מֵאֶלֶף אֶחָד יֵשׁ בְּעַם אֵלֶּה
אִשָּׁה אַחַת אֵין בְּכָל אֵלֶּה
*סָטַת עָלָיו מְהוּרָתוֹ
*וּמְאָסַתּוּ בְּחוּרָתוֹ
עָלֶיהָ אִם אֲכָלַתְהוּ קִנְאָתוֹ
פָּרְצָה גּוֹדַרְתּוֹ אֶת גְּדֵרוֹ
*וַתַּכְאֵר נוֹאֵי גִּדְּרוֹ
צוּר אֲסָרָהּ לוֹ מִבּוֹא בְּדִירוֹ
קָצַר מַצָּעוֹ מֵהִשְׂתָּרֵעַ
*וְעָלָה לִיצוּעַ אִשְׁתּוֹ רֵעַ
רֹאשָׁהּ בְּקָלוֹן יִפָּרֵעַ
שְׁלֵמָתוֹ אִם לֹא גִּנְּבָה זֶרַע
וְלֹא שְׁכָבָהּ זָר שִׁכְבַת זֶרַע
תִּתְנַקֶּה וְתַזְרִיעַ זֶרַע


[ז1]
הִיא אָסְרָה עֲדִי בְּרֹאשָׁהּ
לָכֵן בְּבֹשֶׁת יִפָּרַע רֹאשָׁהּ
הִיא גָּאַת וַתִּקְשֹׁר עֲבוֹת סְעָרָה
לָכֵן דִּינָהּ לִסְתֹּר שְׂעָרָהּ
הִיא הִדְּרָה עַצְמָהּ לַעֲבֵרָתָהּ
לָכֵן וּתְנֻבַּל וְתֻכְאַר בַּעֲבֵרָתָהּ
הִיא זָדָה וְהֵעֵזָּה פָּנֶיהָ
לָכֵן חָוְרוּ וְיָרְקוּ פָּנֶיהָ
הִיא טִנְּפָה וְטִמְּאָה בְּשָׂרָהּ
לָכֵן יִרְזֶה וְיִדְהֶה בְּשָׂרָהּ
הִיא כִּסְּתָה עַוָּתָהּ עָלֶיהָ
לָכֵן לְעֵין כֹּל יְגַלֶּה עָלֶיהָ
הִיא מָרָה בְּאָלָה וּבִשְׁבוּעָה
לָכֵן נִתְּנָה לְאָלָה וְלִשְׁבוּעָה
*הִיא סָרְרָה בְּכוֹתֵב לָהּ כְּתוּבָה
הִיא פָּעֲרָה לְנָכְרִי יָרֵךְ
*הִיא קָרְאָה לְזָר וְחִבֵּק כְּרֵסָהּ
לָכֵן רִטְפּוּשׁ תִּנָּפַח כְּרֵסָה
*הִיא שָׁתָה עֵינֶיהָ בְּאַחֵר
לָכֵן תְּהִי לֹא לְאִשָּׁהּ וְלֹא לָאַחֵר


[ז2]
תְּבֹרַךְ מִנָּשִׁים בְּאָהֳלָהּ
אִם לֹא הָמְתָה חוּץ לַבָּיִת
*תֻּשְׁתַּל עַד בְּיַרְכְּתֵי בָּיִת
תַּחַת נְקֵבוֹת זְכָרִים תַּעֲנִיף
אִם לֹא כִּזְּבָה בַּחֲשִׁיקוֹתֶיהָ
*אִם לֹא מָרְדָה בְּמוֹשֵׁל בָּהּ
תְּנֻחַם וְזָרִים לֹא יִמְשְׁלוּ בָּהּ
*אִם לֹא סָרְרָה כְּפָרָה
אִם לֹא פָּרְסָה בְּרֶשַׁע בֶּרֶךְ
*תִּצְדַּק בְּהֶרְיוֹן בֵּרַךְ
*אִם לֹא קָרְאָה לַזָּר לַבֶּטֶן
תְּרֻחַם בִּשְׂכַר פְּרִי הַבֶּטֶן
*אִם לֹא שָׁתַת גְּנוּבִים בַּסֵּתֶר
תִּתְעַטֵּר בְּרָצוֹן בְּגָלוּי וּבַסֵּתֶר


[ח]
כִּי אַתָּה אֵל יוֹשֵׁב בַּסֵּתֶר
וְהַכֹּל לְפָנֶיךָ גָּלוּי וְיָדוּעַ
נוֹתֵן לָאִישׁ כְּמִפְעָלָיו
וּמְשַׁלֵּם לוֹ כְּמַעֲשָׂיו
מִדַּת פֻּרְעָנוּת מְעוּטָה
וּמִדַּת טוֹבָה מְעֻלָּה
וּלְהַרְשִׁיעַ לֹא תַּחְפֹּץ
כִּי אִם לְהַצְדִּיק תַּחְפֹּץ
כּוֹרְעִים וּבוֹרְכִים מִשְׁתַּחֲוִים וּמְשַׁבְּחִים


[ט]
קָדוֹשׁ מִמָּקוֹם שֶׁאֵין בּוֹ נָשִׁים וַאֲנָשִׁים
*קָדוֹשׁ מֵאָז גָּזַר חֲמִשָּׁה צְעָרִים לָאִשָּׁה
קָדוֹשׁ מֵאָז חָס וַיַּחְמֹל עַל כְּבוֹד אִשָּׁה
מִמְּקוֹמוֹ מִמָּקוֹם צָנוּעַ קָח צֵלָע לָאִשָּׁה


קרובה פב
[א]
בִּרְכָתְךָ סֶלָה עַל עַמְּךָ
גָּדוֹל אֵין לְמִי אֲדַמְּךָ
וְצָג אַחַר כָּתְלֵי מְבָרְכִים
זֶה מֵצִיץ מֵחֲרַכִּים
כֹּה כַּסֵּדֶר הַזֶּה וּכְעִנְיָנָיו
וּמַגְּנֵנוּ וְעוֹד לֹא נִתְקַנֵּא


[ב]
*מִבִּרְכַּת שִׁמְךָ הַמְּבֹרָךְ
*פְּלָאִים אֵין כִּפְעֻלָּתְךָ
שַׁדַּי בָּם נִקְרָא שִׁמְךָ
יַשְׁעוֹ יְמַהֵר
וְאַל נָא יְאַחֵר
וְלִתְחִיַּת טְלָלָיו אֲשַׁחֵר


[ג]
יִתְבָּרְכוּ מְבָרְכֶיךָ
יְקֻלְּלוּ שׂוֹנְאֶיךָ
בִּרְכָתְךָ דבושה
אותם ליאור
*כִּי בִּרְכַּת אָבוֹת נֶצַח עַל בָּנִים


[ה]
עַם אֲשֶׁר זִיו הוֹד שֵׁם יְיָ רָאָה
*כִּי בְּאוֹר פְּנֵי מֶלֶךְ חַיִּים וָאוֹר


[ו]
*כּוֹהֲנִים לֹא יִשְׂאוּ עֵינָיִם


קרובה פג
[ז]
*כְּבוֹד יוֹם מְכֻבָּד נָחַל אֶפְרָיִם
*לְמַעַן כִּי נִקְרָא אֶפְרָיִם
*מְשֻׁלֶּשֶׁת בִּרְכַּת אֶפְרָיִם
*נִטְעֵי שִׁלַּשִׁים שָׁר אָב לְאֶפְרָיִם
*סִבֹּלֶת שִׁבֹּלֶת הוּא לְשׁוֹן אֶפְרָיִם
*עוֹד כֵּן לֹא יֻלְבְּטוּ פְּלִיטֵי אֶפְרָיִם
פּוֹתָה וְאֵין לֵב עוֹד לֹא יְהִי אֶפְרָיִם
*צפיות לחש לא יסוב אֶפְרָיִם
*קַצֵּץ עֲבוֹת צָר הִרְכַּבְתָּ לְאֶפְרָיִם
*רְעֵה בְּמַלְמָדְךָ לְעֶגְלָה מְלֻמָּדָה אֶפְרָיִם
שַׁכַּח וְהָסֵר קִנְאַת אֶפְרָיִם
*תְּעוֹרֵר גְּבוּרָתְךָ לִבְנֵי אֶפְרָיִם


קרובה פד
[ג]
יוֹמָם כַּסּוּמִים נְמַשֵּׁשׁ
וְלַיְלָה כַּעִוְרִים נְגַשֵּׁשׁ
וְנֹאמַר יְיָ אוֹר לִי
וְנֵר לִנְתִיב רַגְלִי
נִשְׁתַּבְּרוּ בְּעֶבְרָה
קְנֵי הַמְּנוֹרָה
וְעִיר הָיְתָה לַכֹּל כָּאוֹרָה
הִנָּהּ מִכֹּל כְּאוּרָה
יְרוּשָׁלַיִם חַפֵּשׂ בַּנֵּרוֹת
וְנֶחֱזֶה עֶשֶׂר מְנוֹרוֹת
אֲשֶׁר הָיוּ מֻצָּעוֹת
וְלִמְנוֹרַת נֶאֱמָן מְמֻצָּעוֹת
יֶחֱזוּ חֵילָהּ
שׁוֹמְעֵי חֶזְיוֹן גָּדְלָהּ
פַּז טָהוֹר כֻּלָּהּ
וְעַל רֹאשָׁהּ גֻּלָּה


[ה]
אוֹר מַרְאֶה וּמַחֲזֶה
מִפְעָל וּמַעֲשֶׂה
הִשְׂכַּלְתָּ לְעָנָו
וְנָהֲרוּ עֵינָיו
בְּאֶצְבַּע הֶרְאֵיתוֹ
בְּפֶה הוֹרֵיתוֹ
בְּבֵיתְךָ הֶאֱמַנְתּוֹ
כְּאָמָּן לִמַּדְתּוֹ
בָּאָה מִקָּשָׁה
בְּיָדוֹ נִתְעַקְּשָׁה
*וּבָהּ נִתְקַשָּׁה
*דְּבָקִים לֹא הָיְתָה
מֵעֶשֶׁת נִהְיָתָה
מִשְׁקַל כִּכָּר
כֶּסֶף נִכָּר
הָיְתָה מְשֻׁקְדֶּדֶת
מְצֻדֶּדֶת וּמְרֻדֶּדֶת
וּשְׁמוֹנָה עָשָׂר טְפָחִים מְמֻדֶּדֶת
וְאַרְבָּעִים וּשְׁנַיִם כֵּלִים הָיוּ בָּהּ
וּמֶשֶׁךְ כֻּלָּהַם הָיוּ מִמָּהּ וּבָהּ
זָהָב אֶחָד הָיָה כַּמַּרְאֶה
וְדִמְיוֹן שְׁלוֹשָׁה זְהָבִים הָיָה נִרְאֶה
חָרוּץ יָרֹק הָיָה זָהָב גְּבִיעִים
אָדֹם לַכַּפְתּוֹרִים לָבָן לַפְּרָחִים
טֶבַע גְּבִיעִים כְּטֶכֶס כּוֹסוֹת
כַּמַּרְאֶה עֲשׂוּיָה ונעשת לַעֲשׂוֹת
יַד כַּפְתּוֹרִים כְּמוֹ תַּפּוּחִים
*וּפְרָחִים חֲמוּדִים
כְּמוֹ עַמּוּדִים


[ז]
נֵרוֹת אֱדוֹם אָמְצוּ וְרַבּוּ
נֵרוֹת צִיּוֹן בֻּלְּעוּ וְחָרְבוּ
נֵרוֹת אֱדוֹם גָּבְרוּ וְלָהֲבוּ
נֵרוֹת צִיּוֹן דֹּעֲכוּ וְכָבוּ
נֵרוֹת אֱדוֹם הוֹלְכִים פְּנֵי כָּל חוֹר
נֵרוֹת צִיּוֹן וְנֻתְּנוּ לְאָחוֹר
נֵרוֹת אֱדוֹם זָהֳרָם צָהוֹר
נֵרוֹת צִיּוֹן חָשְׁכוּ מִשְּׁחוֹר
נֵרוֹת אֱדוֹם טֹעֲנוּ וְטָפְפוּ
נֵרוֹת צִיּוֹן יָרְדוּ וְטֹרְפוּ
נֵרוֹת אֱדוֹם כֻּבְּדוּ וְנִתְיַפּוּ
נֵרוֹת צִיּוֹן לֻכְּדוּ וְנִתְכַּפּוּ
נֵרוֹת אֱדוֹם מַבְהִיקִים עַל מֵת
נֵרוֹת צִיּוֹן נִשְׁכָּחִים כַּמֵּת


קרובה פה


[ז]
*בְּהֶקְטֵר בְּהֶקְרֵב בַּהֲזָיוֹת
בְּמֻרְבֶּכֶת וּמַחֲבַת וּמַרְחֶשֶׁת
בִּטְלָאִים בִּטְנָאִים בטורים
*בִּכְבָשִׂים בִּכְלָיוֹת בְּכָרִים
בְּלֶחֶם בִּלְבוֹנָה בלבנים
בִּנְדָרִים בִּנְדָבוֹת בִּנְסָכִים
*בְּסַמִּים בִּסְפָלִים בִּסְלָתוֹת
בְּפָרִים בִּפְדָרִים בְּפִתִּים
בְּצֹאן בְּצִפֳּרִים בִּצְבָיִים
בְּרֵיחַ בְּרִצּוּי בִּרְפָתִים
בְּשֶׁמֶן בִּשְׁלָמִים בְּשִׁלּוּמִים
בִּתְנוּפָה בִּתְמוּרָה בְּתוֹדָה
בִּתְהִלָּה בִּתְפִלָּה בִּתְחִנָּה
בִּתְשׁוּרָה בִּתְשׁוּבָה בְּתִפְאָרָה
בִּתְקִיעָה בִּתְקִיפָה בִּתְהִלָּה


[ח]
*וְתֹאמַר בָּאתִי לְגַנֵּי אֲחוֹתִי
זֶה הוּא מְקוֹם מְנוּחָתִי
*פֹּה אֵשֵׁב עַל כִּסְאִי
וּפֹה אָלִין עַל עַרְסִי
וְאָסֵב עַל שֻׁלְחָנִי
וְאֶתְיַצֵּב עַל מִזְבְּחִי
וְאֶעֱמֹד עַל מִשְׁמַרְתִּי
וְאֹכַל קָרְבָּנִי לַחְמִי
וְאֶשְׁתֶּה יֵינִי נִסְכִּי
וְאָרִיחַ רֵיחַ נִיחוֹחִי
וְאֶתְעַלֵּס בְּזִבְחִי
וּלְפָנֶיךָ אֵין אֲכִילָה
וְגַם לֹא מֶסֶךְ שְׁתִיָּה
וְעֶלְיוֹנִים לֹא יְכַלְכְּלוּךָ
וְתַחְתּוֹנִים לֹא יְכִילוּךָ
וְקָרְבָּנֵינוּ הָיוּ עָלֶיךָ כְּמוֹ אָכַלְתָּ וְשָׂבַעְתָּ
וּנְסָכֵינוּ הָיוּ עָלֶיךָ כְּמוֹ שָׁתִיתָ וְשָׁבַרְתָּ
*וּמִקְדָּשֵׁנוּ הָיָה עָלֶיךָ כַּשָּׁמַיִם וּשְׁמֵי הַשָּׁמַיִם זְבוּל וּמָעוֹן וַעֲרָפֶל וּשְׁחָקִים וַעֲרָבוֹת וְכִסֵּא הַכָּבוֹד וּמְכוֹן הַמֶּרְכָּבָה
וְכָל כֹּהֵן הַמְּשָׁרֵת
כְּשֵׁרוּת מַלְאֲכֵי שָׁרֵת
וּלְוִיִּים הַמְּשׁוֹרְרִים זֶמֶר
*כְּחַיּוֹת הַפּוֹצְחוֹת רֶנֶן
*וְיִשְׂרָאֵל הַמַּקְדִּישִׁים וְעוֹנִים אָמֵן
כִּשְׂרָפִים אֲשֶׁר פּוֹתְחִים בְּקָדוֹשׁ
*וְחוֹתְמִים בְּבָרוּךְ


[ט]
מְרַצִּים כְּקָרְבְּנוֹת הֵם דִּבְרֵי עַם רְצוּיֶיךָ עוֹנִים וְאוֹמְרִים
קָדוֹשׁ מִקּוֹרְאֵי שְׁמַע
*קָדוֹשׁ מֵעוֹרְכֵי תְּפִלָּה
קָדוֹשׁ מֵעוֹנֵי כָּל בְּרָכָה
קָדוֹשׁ כְּקָרְבָּן עוֹלָה יִרְצֶה מֶנּוּ קְרִיַת שְׁמַע
קָדוֹשׁ כְּזִבְחֵי שְׁלָמִים יִרְצֶה מֶנּוּ עֵרֶךְ תְּפִלָּה
קָדוֹשׁ כְּנִסּוּךְ הַיַּיִן יִרְצֶה עִנְיַן כָּל בְּרָכָה


קרובה פו
[ה]
אָז שְׁנֵי עֲשִׁירִים קָם בְּבָאֵי עוֹלָם
*אֶחָד בְּעַם עוֹלָם
*וְאֶחָד בְּגוֹיֵי עוֹלָם
בְּכָל גּוֹיִם לֹא קָם עָשִׁיר כְּהָמָן הָרַע
*וְנִמְצָא עָשְׁרוֹ שָׁמוּר לוֹ לָרָע
גַּם בִּישֻׁרוּן קֹרַח נִתְגַּדָּל
מִסְּפוּן שַׁלִּיט כִּי מָצָא בְּמִגְדָּל
דַּעְתּוֹ סָרְרָה וְרָץ לִשְׂרָרָה 
כִּי כֶּסֶף יַעֲנֶה
*וּפְעָמִים יַעֲנֶה
הַתְחָלַת מַחֲלָקְתּוֹ
מִיַּחַס מִשְׁפַּחְתּוֹ
וּמִגִּלּוּחַ טָהֳרָתוֹ
*בָּשְׁתּוֹ מֵאִשְׁתּוֹ
וּלְהַאְדִּים פְּנֵי צִיר מְצַוֶּה צִיצִית תְּכֵלֶת
*בּוֹ בַּלַּיְלָה הֶאֱרִיג מָאתַיִם טַלִּיּוֹת תְּכֵלֶת
זֹרְזוּ וְלָבְשׁוּ
וְשָׁאֲלוּ וְלֹא בּוֹשׁוּ
מָה יַכְשִׁירוּ שְׁנֵי חוּטֵי תְּכֵלֶת
*לִכְסוּת כֻּלָּהּ תְּכֵלֶת
חֲכַם לֵב הֱשִׁיבָם בַּיִת מָלֵא סְפָרִים
חַיָּב בִּמְזוּזָה כְּשִׁנּוּן סְדָרִים
טַעַם פִּיהֶם
נִתְנַבֵּא עֲלֵיהֶם
נָמוּ לֹא נַעֲלֶה וַיֵּרְדוּ הֵם וְכָל אֲשֶׁר לָהֶם




קרובה פז


[ז2]
כְּבוּשֵׁי כַּעַס
עַד תְּכוֹנֵן
לְפוּתֵי לֶבֶט
עַד תְּלַוֶּה
מֵיטִיבֵי מַרְאוֹת עַד תְּמַלֵּא
נְפוּצֵי נְהָרוֹת
עַד תְּנַהֵג
סְפוּנֵי סְלָעִים
עַד תַּשִּׂיא
עֲמֻקֵּי עֲלוּקָה
עַד תַּעֲלֶה
פִּי פְּקֻדָּה
עַד תִּפְתַּח
צְמוּתֵי צַלְמָוֶת
עַד תָּצִיף
קְלוּעֵי קְצָאוֹת
עַד תְּקָרֵב
רפאי רבעים
עַד תָּרִים
*שׁוֹכְנֵי שְׁאוֹל
עַד תָּשִׁיב
תְּלוּאֵי תַּחְתִּיּוֹת
עַד תִּתְלֶה


[ח]
וְתֵאָמֵן כִּי אַתָּה מוֹחֵץ וְרוֹפֵא
מֵמִית וּמְחַיֶּה מוֹרִיד וּמַעֲלֶה
וּמִי מִיָּדְךָ יִנָּצֵל
וּמִי הִקְשָׁה לְךָ וַיִּשְׁלָם
וַעֲצָתְךָ אֵל תָּקוּם
וּמַחְשַׁבְתְּךָ תַּעֲמֹד
וּדְבָרְךָ יֻצַּב
וּגְזֵרָתְךָ תִּהְיֶה
מִי יָנִיא עֲצָתְךָ
מִי יָפֵר מַחְשַׁבְתְּךָ
מִי יָמִיר דְּבָרְךָ
*מִי יְבַטֵּל גְּזֵרָתְךָ
אֵין לַחֲצוֹת אֵין לַחֲלֹק אֵין לְהַרְהֵר אֵין לַעֲבֹר
כִּי מַחֲלֹקֶת אֲשֶׁר הִיא לְשֵׁם שָׁמַיִם
שָׁלוֹם הִיא וְסוֹפָהּ לְהִתְקַיֵּם
וּמַחֲלֹקֶת שֶׁאֵינָהּ לְשֵׁם שָׁמַיִם
אָשָׁם הִיא וְאַל תִּתְקַיֵּם
וְשִׂמְחָה לְיוֹעֲצֵי שָׁלוֹם
כִּי אֵין כְּמִדַּת שָׁלוֹם
וּכְנֶגֶד כֹּל שָׁקוּל שָׁלוֹם
לְפָנֶיךָ אֲדוֹן הַשָּׁלוֹם
הַנִּקְדָּשׁ בְּמַלְאֲכֵי שָׁלוֹם
צְבָאוֹת אֲשֶׁר אֵין בָּהֶם לֹא שִׂנְאָה וְלֹא אֵיבָה
לֹא תַּחֲרוּת וְלֹא מַצּוּת
לֹא קִנְאָה וְלֹא מַחֲלֹקֶת
כִּי שָׁלוֹם גָּדוֹל בֵּינֵיהֶם
*כִּי חֶצְיָם אֵשׁ וְחֶצְיָם שֶׁלֶג
וּבְסוֹד אֶחָד
וּבְעֵצָה אֶחָת
נַעֲמָה אֶחָת
קוֹל אֶחָד
יִפְתְּחוּ וְיַעֲנוּ כְּאֶחָת


קרובה פח
קרובה פח
[ג]*יַחַד מַטֶּה מַטֶּה הִזְהַרְתָּ פִּי שְׁנַיִם
כִּי מִכָּל מַטּוֹת בָּחַרְתָּ מַטּוֹת שְׁנַיִם
*נִבְחַר מַטֵּה לֵוִי
וְהֻבְחַר מַטֵּה לָבִיא
*זֶה לִכְהֻנָּה וְזֶה לִמְלוּכָה
*יַעַן כִּי כָּל אָמוּר בָּזֶה אָמוּר בָּזֶה
*לָזֶה מַטֶּה וְלָזֶה מַטֶּה
יָצָא חֹטֶר כְּהֻנָּה וּפָרַח וְהֵצִיץ
*יֵצֵא חֹטֶר מְלוּכָה וְיִפְרַח וְיָצִיץ


[ד]
כְּהֻנָּה לְשֵׁם אַהֲרֹן הִקְרֵאתָ
כִּי מָטְךָ לְשֵׁם אַהֲרֹן קָרָאתָ
בְּמַטֵּה אַהֲרֹן מַטּוֹת הִבְלַעְתָּ 
וּבְמַטֵּה עֻזְּךָ מַטּוֹת בִּלַּעְתָּ
מַטֵּהוּ בְּתוֹךְ מַטּוֹת הִפְלֵאתָ
וּמִכֻּלָּם אוֹתוֹ הִפְרֵיתָ
גְּבוֹהִים הִשְׁפַּלְתָּ
שְׁפָלִים הִגְבַּהְתָּ
לַחִים הוֹבַשְׁתָּ
יְבֵשִׁים הִפְרַחְתָּ
מִי יְמָאֵס אִם תִּבְחַר
וְאַשְׁרֵי תִּבְחַר
וּמִי יְרַחֵק אִם תְּקָרֵב
וְאַשְׁרֵי תְּקָרֵב
*וּבָחוּר וְקָרוֹב נִקְרֵאתָ קָדוֹשׁ


[ה]
אֲגֻדָּה אַחַת נַעֲשׂוּ מַטּוֹת שְׁנֵים עָשָׂר
וּמַטֵּה שֵׁם מְשָׁרֵת בַּתָּוֶךְ נֶאֱסַר
בָּאֹרֶךְ בָּרֹחַב הָיוּ מִדָּה אֶחָת
כִּנְסוּרִים מִקּוֹרָה אֶחָת
גְּלוּמִים גְּלוּפִים חֲקוּקִים רְשׁוּמִים
חֲרוּטִים חֲרוּתִים כְּתוּבִים חֲתוּמִים
דַּעַת וּלְהַכִּיר כָּל אֶחָד מַטֵּהוּ
פֶּן יָלִיז וְיֹאמַר מַטֵּה אַחֵר הוּא
הֵן כָּל מַטֶּה הָיָה בְּעָלָיו
קוֹרֵא וּמַכִּיר כְּתָב יָדוֹ עָלָיו
וְדוֹמֵם וּמַשִּׁיךְ תְּלֻנּוֹת לִבּוֹ
וְאוֹמֵר אַהֲרֹן נִבְחַר בּוֹ
בָּרוּךְ הַבּוֹחֵר בּוֹ
זֶה הָאִישׁ מֹשֶׁה הֶחְכִּים לְבַטּוֹת
וּמַטֵּה אָח שָׂם בִּמְעֵי מַטּוֹת
חוֹרְשֵׁי רָע פֶּן יֹאמְרוּ מִטִּינָה הִפְרִיחַ
*וְחוֹרְשֵׁי אָוֶן פֶּן יֹאמְרוּ מִטַּל הִפְרִיחַ
טוֹבִים לוּ הָיוּ
וְנִדְמוּ וְחָיוּ
נִינֵי אַהֲרֹן
לְמַטֵּה אַהֲרֹן
יְלִידֵי אַהֲרֹן בָּאוּ חַיִּים וְיָצְאוּ מֵתִים
וּמַטֵּה אַהֲרֹן הוּבָא מֵת וְיָצָא חַי




קרובה פט
[ב]


מִצְוָה מְלֻמֶּדֶת
נוֹצְרָהּ מִצְוָה אַחֶרֶת מְלַמֶּדֶת
שְׂכַר מִצְוָה מִצְוָה עוֹמֶדֶת
עוֹלָם בְּצִדְקָהּ מַעֲמֶדֶת
*פִּקַּדְתָּ לִמְנֻסֵּי בְּמַסּוֹת
צֶדֶק מִמִּצְוָתָם צְדָקָה לַעֲשׂוֹת
קַבְּלָם תְּבוּאַת מַעְשְׂרוֹת
רוּם יָרִימוּ תְּרוּמַת מַעְשְׂרוֹת
שָׁלוֹם וְחַיִּים בְּרִיתְכֶם
שְׁלֵמָה תְּהִי מַשְׂכֻּרְתְּכֶם
תְּלִישַׁת תִּקּוּן עֲרֵמַתְכֶם
תֵּחָשֵׁב לָכֶם תְּרוּמַתְכֶם
עוֹלָם בְּרַחֲמִים
תִּפְקוּד מִמְּרוֹמִים
וְתַטְלִיל לְהַחֲיוֹת רְדוּמִים


[ג]
יְמִין זְרוֹעַ קֹדֶשׁ
*נִשְׁבָּע מַלְכִּי בַּקֹּדֶשׁ
*לְבַל יְחַלֵּל קֹדֶשׁ
*זֶרַע אַנְשֵׁי קֹדֶשׁ
נָכְרִים לֹא יִשְׁתּוּ מֶזֶג אַגָּנָם
וְאוֹיְבִים לֹא יֹאכְלוּ טֶרֶף דְּגָנָם
*יֶאֶשְׁמוּ כָּל אוֹכְלֵי מְנָת חֶלְקָם
*וְרָעָה תֵּאתֶה עַל חוֹמְדֵי חֻקָּם
יְאֻסַּף וְיָבוֹא
וּמְהוּמָה לֹא יִהְיֶה בּוֹ


[ד]
*לְוִיִּים מִיִּשְׂרָאֵל כְּמַעֲשֵׂר עִשַּׂרְתָּ
*וְכֹהֲנִים מִלְּוִיִּים כִּתְרוּמָה תָּרַמְתָּ
*לָכֵן נַמְתָּ יִשְׂרָאֵל מַעֲשֵׂר יַעֲשִׂירוּ
*לְמִי אֲשֶׁר כְּמַעֲשֵׂר עֻשְּׂרוּ
*וּלְוִיִּים תְּרוּמָה מֶנּוּ יָרִימוּ
לְמִי אֲשֶׁר כִּתְרוּמָה מֵהֶם הוּרְמוּ
לְהוֹדִיעַ כִּי עַמְּךָ כֻּלָּם צַדִּיקִים
זֶה בָּזֶה נִצְדָּקִים
*כִּי אַתָּה צַדִּיק וּמַצְדִּיק קָדוֹשׁ


*אָב אֲשֶׁר בַּכֹּל
*בֵּרְכוֹ אֲדוֹן כֹּל
תְּחִלָּה עִשֵּׂר מַעֲשֵׂר מִכֹּל
בְּכֵן בְּנוֹ אֲשֶׁר נִתַּן לוֹ לְמֵאָה
*נָתַן מַעֲשֵׂר מִשְּׁעָרִים מֵאָה
גַּם חָלָק פָּץ אִם כֹּל לֹא אֵחָסֵר
מֵהוֹן וּמִבְנִים וּמִכֹּל עַשֵּׂר אֲעַשֵּׂר
*דְּגָלִים אַרְבָּעָה עָשָׂר מֶנּוּ קָם
עַל מַרְבִּיב וּמַאֲלִיף אֲשֶׁר לְבָנָיו דִּבְּקָם


[ז2]
אִישִׁים אֶקְרָא אֲלֵיכֶם
בְּרִית מִצְוָה זֹאת עֲלֵיכֶם
גִּילוּ בִּרְעָדָה עֲמִידַתְכֶם
דִּגְלוּ בְּיִרְאָה עֲבוֹדַתְכֶם
הֱיוּ שָׁוִים לִמְנַתְכֶם
וְתִחְיוּ בֶּאֱמוּנַתְכֶם
זֹאת לָכֶם וְלִבְנֵיכֶם
טָהוֹר קֹדֶשׁ מִלּוּחֲכֶם
יָפֶה וְנָעִים מִלּוּאֲכֶם
כְּרוּתָה בְּיַד אֱלֹהֵיכֶם
*לְעוֹלָם תִּהְיֶה נַחֲלַתְכֶם
מַעֲשֵׂר מִמַּעֲשֵׂר מַאֲכַלְכֶם
נָא חֵלֶק כְּחֵלֶק כֻּלְּכֶם
שְׂכַר אֱמֶת אֶתְנַנֵּיכֶם
פֵּרוֹת חֵלֶק גּוֹרַלְכֶם
צֶדֶק נֶחֱשַׁב לָכֶם
קֶרֶן קַיֶּמֶת לְעוֹזְרֵיכֶם
רִדּוּפֵי רִיק לְעוֹזְבֵיכֶם
שִׁמְרוּ מִשְׁמֶרֶת קְדוֹשְׁכֶם
תְּרוּמַת קֹדֶשׁ קָדְשֵׁיכֶם


[ח]
לַעֲמֹד וּלְשָׁרֵת בִּקְדֻשָּׁה
*וּלְבָרֵךְ בִּשְׁמוֹ בִּקְדֻשָּׁה
*בְּסוֹד קְדוֹשֵׁי עֶלְיוֹנִים


קרובה צ
*פִּתּוּיִים וְדִבְרֵי כִּבּוּשִׁים
צִירִים תִּנּוּ פְּנֵי בּוֹשִׁים
*קְהִלּוֹת אֲשֶׁר בְּנוֹף הָיוּ נִכְפָּשִׁים
רְצוּם כִּי לָכֶם הֵם נִכְבָּשִׁים
שְׁחִיקוּתָם אֲשֶׁר שָׁמְעוּ וְיָדְעוּ
שְׁלוּחִים הִשְׁמִיעוּ וְהוֹדִיעוּ
*תְּקַבְּלוּם וְלָהֶם תִּתְרוֹעֵעוּ
*תְּמוּר כִּי לָהֶם הֵרֵעוּ
יִשְׂרָאֵל נוֹשַׁע
בְּךָ אֵל מוֹשִׁיעַ
בִּתְחִיַּת טַל יֶשַׁע


[ד]
לִגְבוּל רְשָׁעָה בִּקְרֹב גּוֹי צַדִּיק
כְּמוֹ לִפְנֵי רָשָׁע מָט צַדִּיק
הֵם בָּאוּ בְּאַהֲבָה
*וְהוּא בָּא בָּאַהֲבָה
הֵם בִּקְּשׁוּ תְּחִנָּה
וְהוּא בִּקֵּשׁ תּוֹאֲנָה
חִנְנוּהוּ לַעֲבֹר בּוֹ
וְלֹא נְתָנָם לַעֲבֹר בּוֹ
*וְהִטְמִין אָרְבּוֹ
*וּפָתַח חַרְבּוֹ
כִּי אָב בֵּרְכוֹ וְהִרְבּוֹ
*לִחְיוֹת עַל חַרְבּוֹ
לָכֵן בָּטַח בְּחַרְבּוֹ
וְאָמַר בְּלִבּוֹ
וְעַל כֵּן חַרְבּוֹ
תָּבוֹא בְּלִבּוֹ
הַחֶרֶב הַשְּׁנוּנָה כְּבָרָק
עֵת עָלָיו תּוּרַק
וּמִשְׁמַן גֵּווֹ יִמַּק
*וּבְמַכְמוֹרָיו יָעֳמַק
וְקַשּׁוֹ יֻדְלַק
בְּאֵשׁ אִישׁ חָלָק
*וְכָבוֹד לְךָ יְחֻלַּק נוֹרָא וְקָדוֹשׁ


[ה]
אָז לָשׁוֹן רַכָּה אֲשֶׁר שָׁמַר תָּם
וְשִׁלַּח אֶל אָח דִּבְרֵי מִכְתָּם
בָּנָיו כֵּן עָשׂוּ
וּבְכֵן חָסוּ
מִן הַשָּׁעָה נָסוּ
וּבִרְכַּת אָב לֹא נִסּוּ
גַּם מִזְּקֵנִים אָז נִתְבּוֹנָן
עָנָיו בַּעֲנָוָה וְכֵן נִתְחַנָּן
דִּבֶּר כֹּה אָמַר אֲשֶׁר שָׁלַח לַאֲבִי אֱדוֹם
*כֵּן כֹּה אָמַר שָׁלַח לְמֶלֶךְ אֱדוֹם
הַהוּא אָמַר כֹּה אָמַר עַבְדְּךָ
וְזֶה נָם כֹּה אָמַר אָחִיךָ *הַדָּךְ
*וְלֹא הוֹעִיל דָּבָר
בְּרַק אֵין דָּבָר
כִּי רֹב דְּבָרִים תָּלוּ בְּזֶה דָּבָר
זַרְעֵנוּ בְּזַרְעֲכֶם לֹא יִדְבֹּק
*אֵיךְ יוּכַל קַשׁ בְּאֵשׁ לִדְבֹּק
חָדוֹל נֶחְדַּל מִשָּׂדֶה וְרָחוֹק נִרְחַק מִכֶּרֶם
מִלְּפַתּוֹת בְּתוּלוֹת וּמִלֶּאֱנֹס אֲרוּסוֹת
טָעוֹם לֹא נִטְעַם מִמֵּימֵי בְּאֵר
הַבְּעוּלוֹת אֲשֶׁר מְשׁוּלוֹת בְּמֵי בְּאֵר
יָמִין לֹא נִטֶּה
שְׂמֹאל לֹא נִסְטֶה
קְרָב לֹא נַעֲטֶה
וּבַבִּזָּה לֹא נֶחֱטָא


[ו]
אֲנָשִׁים חֲכָמִים וּמוֹשִׁיעִים
בְּחָכְמַת יִשּׁוּבִים מְשָׁעִים
בַּקָּשׁוֹת אֵלָיו מְשַׁוְּעִים
כִּי מַחֲנִיפִים לָרְשָׁעִים
גְּבָרִים כְּמַלְאָכִים זָהֳרָם
וּכְבוֹד מַלְכוּת הִזְהִירָם
דֹּהַר חֵיל גְּבוּרָה אִזְּרָם
וַאֲדוֹמִי בְּכַעַס חִזְּרָם
הַגִּידוּ לוֹ הַתְּלָאוֹת
וְתַנּוּ לוֹ נִסֵּי פְּלָאוֹת
וְאִם שָׁאַל מִכֶּם אוֹת
תַּעֲנוּ בְּצֶדֶק נוֹרָאוֹת
זְרִיזִים וְקַלִּים מִנְּשָׁרִים
לְהוֹרוֹת פְּנֵי נְשׂוּאֵי נְשָׁרִים
חִנְנוּם כְּרָשִׁים פְּנֵי עֲשִׁירִים
וְסָגְרוּ בִּפְנֵיהֶם שְׁעָרִים
טַעַם רַכּוֹת בְּפִיהֶם
לְהוֹדִיעָם כִּי הֵם בְּנֵי אֲבִיהֶם
יְהִירִים לֹא נָהֲגוּ כַּאֲבִיהֶם
וְשִׂנְאַת לִבָּם אָמְרוּ בְּפִיהֶם
כָּל אֲשֶׁר שָׁמְעוּ עוֹד יִשְׁמְעוּ
וְאֶת אֲשֶׁר יָדְעוּ עוֹד יֵדְעוּ
לֵצִים רָעוֹתָם הִשְׁמִיעוּ
וְאַכְזָרִיּוּתָם הוֹדִיעוּ
מִקָּדֵשׁ אֶל גּוֹי קְדֵשִׁים
שְׁלוּחֵי קֹדֶשׁ מֵעַם קְדוֹשִׁים
נָתִיב דֵּי עֲבִירָה מְבַקְּשִׁים
וַיַּעֲנוּם דְּבָרִים קָשִׁים
סלול מְסִלָּה תְּנוּ נָא הֵלֶךְ
וּקְהַל אֲחֵיכֶם לְאִטּוֹ בּוֹ יֵלֵךְ
עַד אֲשֶׁר נַעֲבֹר דֶּרֶךְ מֶלֶךְ
*בְּדֶרֶךְ מַמְלִיךְ כָּל מֶלֶךְ


[ז]
[חסר]
טָבְחָה טִבְחָהּ טָפְפָה טָעֲנָה טָעוּתָהּ עוֹד
*יְהִירוּת יַלְדוּתָהּ יְדוּעַת יָקֹשׁ יַעֲצָה עוֹד
כָּפְרָה כָּפְלָה כָּבְדָה כְּבֵין כּוֹכָבִים עוֹד
לְאָחוֹר לְפָנִים לִפְנִים לֹא לָמְדָה עוֹד
מְלָכֶיהָ מָלְכוּ מִקֶּדֶם מְלֹךְ מֶלֶךְ עוֹד
נְתִיבַת נֹחַ נָתְנָה נוֹעַ נגידנו עוֹד
סָחֲרָה סָעֲרָה סִלְּפָה שָׂרִים שָׂנְאָה עוֹד
עָשְׁקָה עָבְרָה עֲדָרִים עָתְקָה עַלִּיזָה עוֹד
פָּקָה פְּלִילִיָּה פָּחֲזָה פָּרְצָה פָּרְסָה עוֹד
צָרְרָה צָדָה צָלְחָה צָרֶיהָ צוֹרְרִים עוֹד
*קָרְאָה קְרָב קַדֵּם קְרוּאֵי קְדוֹשִׁים עוֹד
רָמָה רָחֲשָׁה רְמִיָּה רָדְפָה רֵעִים עוֹד
שָׁלְפָה שְׁנוּנָה שִׁלְחֵי שִׁלְטֵי שָׁלִישִׁים עוֹד
תָּבְעָה תַּחֲרוּת תּוֹאֲנָה תַּפִּיל תָּקְפָּהּ עוֹד


[ח]
וְתֶאֱפֹד אֶדֶר
וְתָבוֹא בְּחֹזֶק
וְתִגְבַּר בְּגֵאוּת
וְתִדְרֹךְ בְּדֹהַר
וּתְהֻדַּר בְּהוֹד
*וְתִוָּדַע בְּוַדַּאי
וְתִזְרַח בְּזֹהַר
וְתַחֲלֹץ בְּחֹסֶן
וְתֻטַּע בַּטִּיר
וּתְיֻמַּן בְּיָד
וּתְכֻלַּל בְּכֵס
וּתְלֻבַּב בִּלְבוּשׁ
וְתִמְלֹךְ בְּמַחַן
וְתִנָּשֵׂא בְּנֵס
וְתִשָּׂא בְּסָעַר
וְתָעֹז בְּעֹז
*וּתְפֹאַר בְּפֶלֶא
וְתִצְרַח בְּצָבָא
וְתִקְרָא בְּקוֹל
וְתִרְכַּב בָּרוּחַ
וּתְשֻׁבַּח בַּשֵּׁם
וּתְהֻלַּל בְּתֹקֶף
בְּתַלְתַּלֵּי שִׁנְאָן
בְּרָצֵי קָלָל
בִּצְדוּדֵי פָּנִים
בְּעִירֵי שְׂרָפִים
בְּנִצּוּחֵי מֶלֶל
בְּלוֹהֲטֵי כִּתִּים
בִּירוּאֵי טִפְסָר
בַּחֲזִיזֵי זִיקִים
*בְּוִדּוּי הֲמֻלָּה
בְּדָאֵי גֹּבַהּ
בְּבַהֲקֵי אוֹר
*בִּמְשַׁלְּשֵׁי קֹדֶשׁ


קרובה צא
[א]


אֵימַת עַם זוּ
עֵת יָם גָּזוּ
בְּעוּתִים בְּאֹזֶן שָׁמְעוּ וְרָגְזוּ
גַּם בְּעַיִן עֵת רָאוּ וְנֶחְפָּזוּ
דְּאָגָה וְיִרְאָה נוֹאחָזוּ
הֲפַכְפַּךְ כַּעַס לָבְשׁוּ
וּמִמַּבָּטָם חַתּוּ וָבֹשׁוּ
זָמְמוּ וְקִסְּמוּ וְנִחֲשׁוּ
חוֹבְרֵימוֹ בָּמוֹ כִּחֲשׁוּ
טָפַשׁ לִבָּם וּבָם דָּלַק
יָזְמוּ לְחַלֵּק בְּנֵי חָלָק
כַּאֲשֶׁר חָשׁ לְהַבְלִיק הֻבְלַק
לֹא יָדַע וְלֹא הֵבִין בָּלָק
אֱלֹהִים יְחָנֵּנוּ
וְרַע לֹא יְאֻנֵּנוּ
וּבְכוֹחַ יְמִינוֹ יְמַגְּנֵנוּ


[ב]
מַחֲנוֹת אִישׁ צוּרִים
נָא בְּשׁוּר צָרִים
עָשׁוֹ נַעֲשׂוּ מְצֵרִים
פַּחַד עֲלֵיהֶם נָפַל
צָפוֹ צָפִית וּמַרְאָם אָפַל
קוֹסֵם לָהֶם שָׁוְא טָפַל
רוֹם חֹסֶן גָּבְהָם שָׁפַל
שִׁלְטֵי גִּבּוֹרֵימוֹ אָגְרוּ
שִׁלְחֵי שְׁנוּנִים וּפִימָה חָגְרוּ
תּוֹלְדוֹת בָּנוֹת אֲשֶׁר מֵאָב דָּגְרוּ
תָּלוּ עַיִן וְיָרְאוּ וְיָגְרוּ
יְיָ אֱזֹר עֹז
וֶאֱנוֹשׁ בַּל יָעוֹז
וְהַחֲיֵנוּ בְּטִלְלֵי עֹז


[ג]
יֵבוֹשׁוּ עַמִּים
יַחְפְּרוּ לְאֻמִּים
יֻכְנְעוּ אֵימִים
וְיֵרְדוּ רְאֵמִים
נָאוֹר וְנוֹרָא
עָלֵימוֹ שִׁית מוֹרָא
עֲצָתָם הָפֵרָה
וְכָל מְזִמָּתָם הַחְפִּירָה
יָשִׂימוּ יָד עַל פֶּה
פּוֹצֵי עָלֵינוּ פֶּה
וְצַלְמָם בָּעִיר תִּסְפֶּה
וְקָלוֹן עָלֵימוֹ תְּחַפֶּה
יִטַּחוּ עֵינֵיהֶם
יֶחֶרְשׁוּ אָזְנֵיהֶם
יֵאָלְמוּ מַעֲנֵיהֶם
בְּבֹשֶׁת פְּנֵיהֶם


[ד]
נַפְשֵׁנוּ מִלַּטְתָּ כְּצִפּוֹר
מִפַּח רֶשֶׁת בָּלָק בֶּן צִפּוֹר
גֻּמָּץ עָץ לַחְפֹּר
לְצוּדֵנוּ כְּצִפּוֹר
*כְּשׁוּרוֹ עָם כַּעֲנִינַת צִפּוֹר
וַיִּשְׁלַח וַיִּקְרָא לְבֶן בְּעוֹר
לְקַלֵּל וְלָקֹב לְנַדּוֹת וְלֵאוֹר
וּמַחֲשַׁבְתּוֹ לְרֹאשׁוֹ הֵשַׁבְתָּ נָאוֹר
הַמֵּשִׁיב חֲכָמִים אָחוֹר
כַּצִּפּוֹר לָנוּד וְכַדְּרוֹר לָעוּף חָזְרָה לוֹ קְלָלָה
וְנוֹסְפָה בְּרָכָה עַל בְּרוּכֶיךָ


[ה]
אֹזֶן שׁוֹמַעַת אַתָּה כָּרִיתָ
וְעַיִן רוֹאָה אַתָּה בָּרָאתָ
בּוֹגְדֵי בְּךָ יִפְּלוּ בְּמַרְאִית עֵינֵיהֶם
וּבוֹטְחֵי בְּךָ יִתְעַלּוּ בְּמַרְאִית עֵינֵיהֶם
גַּם שִׁשָּׁה הֵם רָאוּ וַיִּשְׂמְחוּ
אָב וְיָחִיד וְתָם וְאָהוּב וְעָנָו וּמְקַנֵּא
דְּחוּפִים שִׁשָּׁה רָאוּ וַיֵּבֹשׁוּ
נְפִילִים וְחָם וְשָׂעִיר וְהָאֲסַפְסוּף וְהָמָן וּבָלָק
הֵבִין בְּמַעֲשֶׂה גּוֹי מִקֶּרֶב גּוֹי
כִּי דְּרָכֶיהָ מְשֻׁנִּים מִכָּל גּוֹי
וְכָל גּוֹי נִלְחֶמֶת בְּקֶשֶׁת וְחֶרֶב וָרֹמַח
וְהֵם בִּשְׁחִין וְעָרֹב וּבְרֹב נְגָעִים
זָרִים אִם נִלְחֲמוּ יִשְׁבּוּ וְיָשׁוּבוּ
וְהֵם אִם נִלְחֲמוּ יִשְׁבּוּ וְיָשִׁיבוּ
חוֹזֵר הוּא הַנִּלְחָם אִם נִנְעֲלָה חוֹמָה
וְהֵם לֹא זָזִים עַד תִּפֹּל חוֹמָה
טוֹבֵחַ הוּא כָּל אוֹם וּפְלֵטָה מַשְׂרִיד
וְהֵם מַכִּים עַד בִּלְתִּי הִשְׁאִיר פָּלִיט וְשָׂרִיד
יָעַץ לְקַלְּלָם אָז בְּיֶרַח בּוּל
בַּיָּמִים אֲשֶׁר בָּא לָעוֹלָם מַבּוּל


[ו]
וַיַּרְא אָהֳלֵי מְשׁוּלֵי בְּבַת עַיִן
וְקָרַץ עַיִן וְהֵרַע עַיִן
בָּט וְכָעַס וְעָשְׁשָׁה בּוֹ עַיִן
וְגַם קוֹסְמוֹ הָיָה שְׁתוּם עַיִן
*וַיַּרְא גֶּפֶן גּוֹי אֶחָד בָּאָרֶץ
אֲשֶׁר צִלָּהּ כָּס אֶת עֵין הָאָרֶץ
דִּמָּה לְגָרְשָׁם מִן הָאָרֶץ
וְהֵם הַבָּאִים לִירַשׁ אָרֶץ
*וַיַּרְא הָעָם הַנְּשׂוּאִים בְּאֶבְרוֹת עָב
בְּעַיִן אֲשֶׁר בָּזַת לָאֵם וְלָעֲגָה לָאָב
וְחָבַר בְּחוֹבְרֵי מִדְיָן וּמוֹאָב
אֵיךְ יִמְשֹׁל בְּעָם אֵל לָמוֹ לָאָב
*וַיַּרְא זֶרַע מְשׁוּלֵי בְּכוֹכְבֵי אוֹר
יָפִים וּבָרִים כִּמְאוֹרֵי אוֹר
חָשׁ לִקְרֹאת לְנִין בְּעוֹר
אֲשֶׁר עַל הַיְּאוֹר
בְּרוּכֵי יְיָ עֲבוּר יְאוֹר
*וַיַּרְא טֶכֶס עָם לְבָדָד חוֹנִים
מוֹשְׁבֵיהֶם אֵיתָנִים
יָעַץ עִם מוֹאָבִים וּמִדְיָנִים
אֵיךְ לְשַׁלַּח בָּהֶם מְדָנִים
*וַיַּרְא כַּנָּה אֲשֶׁר נָטְעָה יְמִין יְיָ
כִּי הֵם זֶרַע בֵּרַךְ יְיָ
לֹא לָמַד מֵאוֹמֵר מִי יְיָ
אֲשֶׁר סָח בַּסּוֹף צַדִּיק יְיָ
*וַיַּרְא מִלְחֲמוֹת תְּנוּפָה אֲשֶׁר עָשׂוּ
עַם אֲשֶׁר בְּאִישׁ מִלְחָמָה חָסוּ
נָדוּ וְלִבּוֹתָם נָמַסּוּ
פֶּן כְּמוֹתָם יוּעֲשׂוּ וְיֵעָסּוּ
*וַיַּרְא סְבוּלֵי עַל כַּנְפֵי נְשָׁרִים
רְבוּצֵי כָּאֲרִי בְּמִסְתָּרִים
עָג עוּגָה לְהַפִּיל יְשָׁרִים
*לְהַנְקִישָׁם בְּשִׁבְרוֹן שְׁבָרִים
*וַיַּרְא פְּדוּיִים הָעוֹלִים בְּיָד חֲזָקָה
וּבִזְרוֹעַ נְטוּיָה מְחֻזָּקָה
*צְפִירַת אֵימָתָם חָזְקָה
וְהִקִּיפָתַם הַזְּעָקָה
*וַיַּרְא קְהַל רְבָבָה כְּצֶמַח שָׂדֶה
מְחֻפְּשֵׁי מִכָּל עֲבוֹדָה בַּשָּׂדֶה
*רֻטְפְּשׁוּ כְּיֶרֶק הַשָּׂדֶה
כִּי הֵם מְשׁוּלִים בְּחַיַּת שָׂדֶה
*וַיַּרְא שִׁפְעַת אָהֳלֵי יַעֲקֹב
*וְסֹעַר בּוֹ לֵב הֶעָקֹב
תּוֹלַעַת יַעֲקֹב
תָּר לִנְקֹב
אֲשֶׁר שְׁמָהּ בְּשֵׁם אֱלֹהִים נָקוּב


[ז1]
וַיַּרְא אֲהוּבִים וַיֵּאָמַל וְאָבָה לְאַרְרָם
וַיַּרְא בָּאִים וַיִּבָּעֵת וּבִקֵּשׁ לְבַלְּעָם
וַיַּרְא גֵּרִים וַיָּגָר וְגָמַר לְגָרְשָׁם
וַיַּרְא דְּגָלִים וַיִּדְאַג וְדִמָּה לְדַלְּלָם
וַיַּרְא הָמוֹן וַיֵּהָפֵךְ וְהָגָה לְהָמְמָם
וַיַּרְא זרועים וַיִּזְחַל וְזָמַם לְזַעֲרָם
וַיַּרְא חֲיָלִים וַיֶּחֱרַד וְחָשַׁב לְחַלְּלָם
וַיַּרְא טַפִּים וַיִּטָּרֵף וְטָמַן לְטַאְטְאָם
וַיַּרְא יְחִידִים וַיִּירָא וְיָעַץ ליזרם
וַיַּרְא כְּלוּלִים וַיִּכְעַס וְכָרָה לְכַלָּם
וַיַּרְא לְחוּמִים וַיָּלָץ וְלִוָּה לְלַחֲמָם
וַיַּרְא מְשׁוּכִים וַיִּמְעַד וּמִהַר לְמַחָם
וַיַּרְא נְשׂוּאִים וַיָּנוֹד וְנָם לְנוֹסְסָם
וַיַּרְא סְגוּלִים וַיִּסָּעֵר וְסָח לְסַחֲפָם
וַיַּרְא עוֹלִים וַיְעֻלַּף וערר לְעָקְרָם
וַיַּרְא פְּדוּיִים וַיִּפְחַד וּפָץ לְפוֹרְרָם
וַיַּרְא קְהָלִים וַיָּקָץ וְקָם לְקַלְּלָם
וַיַּרְא רְבָבָה וַיִּרְגַּז וְרָץ לְרַצְּצָם
*וַיַּרְא שְׁבָטִים וַיִּשְׁרֹק וְשִׁחַר לְשַׁחֲתָם
וַיַּרְא תְּמִימִים וַיֵּתַע וְתָבַע לְתֻמָּם


[ז2]
אִם אָהַבְתָּ מִי יַשְׂנִיא
אִם בֵּרַכְתָּ מִי יְאָרֵר
אִם גָּדַרְתָּ מִי יִפְרֹץ
אִם דִּבַּקְתָּ מִי יַפְרִיד
אִם הִרְבֵּיתָ מִי יְזַעֵר
אִם וִעַדְתָּ מִי יְטַלְטֵל
אִם זִכִּיתָ מִי יְחַיֵּב
אִם חָנַנְתָּ מִי יַכְחִישׁ
אִם טִהַרְתָּ מִי יְטַמֵּא
אִם יִחַדְתָּ מִי יַפְרִישׁ
אִם כִּבַּדְתָּ מִי יְקַלֵּל
אִם לִוִּיתָ מִי יַטְעֶה
אִם מִלֵּאתָ מִי יַחֲסִיר
אִם נָתַתָּ מִי יִכְלֶא
*אִם סָמַכְתָּ מִי יַפִּיל
אִם עָזַרְתָּ מִי יוּכַל
אִם פָּקַדְתָּ מִי יְעַכֵּב
אִם צִהַרְתָּ מִי יַחֲשִׁיךְ
אִם קֵרַבְתָּ מִי יַרְחִיק
אִם רוֹמַמְתָּ מִי יַשְׁפִּיל
אִם שִׁמַּרְתָּ מִי יַזִּיק
אִם תָּמַכְתָּ מִי יִמְחֶה


[ח]
הַצּוֹפֶה מֶה עָתִיד
וְהַבּוֹטֶה מָה לִהְיוֹת
הָרוֹאֶה אֶת הַנּוֹלָד
הַמַּשְׁמִיעַ אוֹתִיּוֹת
וְהַדּוֹבֵר לְהַצְדִּיק
וְהַמְּדַבֵּר לְהוֹשִׁיעַ
הַגּוֹזֵר וּמַעֲמִיד
הַנִּשְׁבָּע וּמְקַיֵּם
הַיָּפֶה וְגַם נָעִים
הַנַּעֲרָץ וְנָאֶה לוֹ
הַנִּקְדָּשׁ וְשָׁוֶה לוֹ
בְּפִי עֶלְיוֹנִים וְתַחְתּוֹנִים קְדֻשָּׁה אֶחָת


קרובה צב
[א] 
אוֹתוֹת בַּדִּים הֵפַרְתָּ
בִּדּוּי קוֹסְמִים הֶחְפַּרְתָּ
גְּרוֹנָם מִלִּבְלוֹם מָתַגְתָּ
דִּבְרֵיהֶם בְּפִיהֶם הָפַכְתָּ


הָאוֹהֵב נֶאֱמָנוֹת נְשִׁיכוֹתָיו
וְאוֹיֵב נַעְתָּרוֹת נְשִׁיקוֹתָיו
זוֹעֵם יִנָּכֵר בְּשִׂפְתוֹתָיו
חָבִיב יִוָּדַע בְּסִיחוֹתָיו
טָעָה פּוֹתֵר אֲשֶׁר שנא
יָעַץ לְקַלֵּל וּלְבָרֵךְ עָנָה
כַּנַּת תָּם אֲשֶׁר כֶּעָפָר נִתְמַנָּה
לַהֲקוֹתֵיהֶם מִי מָנָה
מְסֻתָּרֶת מִמְּךָ
תְּהִי חַטַּאת עַמְּךָ
לְגוֹנְנָם בְּנָאֳמְךָ


[ב]
מִמְּךָ פִּתְחוֹן מַעֲנֶה 
נִתָּן וְנִפְתָּח וְנַעֲנֶה
שׂוֹנֵא אִם טוֹבָה יַעֲנֶה
עוֹד אוֹהֵב אִם רָעָה יַעֲנֶה
פּוֹתֵר אֲשֶׁר עָץ קְלָלָה
צְבִי בְּרָכָה נִכְלָלָה
קָם שׂוֹכְרוֹ לְמוּלוֹ בִּילָלָה
רוֹגֵז עַל אוֹדוֹת הָעֲלִילָה
שָׁוְא קָסַמְתָּ לִי
שֶׁקֶר הֵסַחְתָּ לִי
תַּהְפּוּכוֹת נַעֲשֵׂיתָ לִי
תָּעוּת זוֹ מֶה עָשִׂיתָ לִי
יְיָ אֱלֹהֵינוּ עִמָּנוּ
וְאַל נָא תְּעַנֵּנוּ
וּתְחִיַּת טַל חָנֵּנוּ
[ג]
יְחִידֶיךָ מִי יְעָרֵב
כְּנוּיֶיךָ מִי יָחוֹב
קְדוֹשֶׁיךָ מִי יְחַלֵּל
*בְּרוּכֶיךָ מִי יְקַלֵּל
נֶצַח מְבֹרָכֶיךָ אֶרֶץ יִירָשׁוּ
*וְסֶלָה מְקֻלָּלֶיךָ מֵאֶרֶץ יִוָּרְשׁוּ
יִשַּׁח וְיִשְׁפַּל שַׂר דּוּמָה וְיַגִּיעַ עַד עָפָר
וּכְמוֹ נָחָשׁ יְלַחֲכוּ עָפָר
יַלְדֵי יְשׁוּרוּן אֲשֶׁר כֶּעָפָר דִּגְלֵיהֶם
*אוֹיְבֵיהֶם יִשְׁתַּחֲווּ לָהֶם וִילַחֲכוּ עֲפַר רַגְלֵיהֶם


[ד]
מִי יוּכַל לְקַלֵּל אֶת אֲשֶׁר תְּבָרֵךְ
*יְקַלְלוּ הֵמָּה וְאַתָּה תְבָרֵךְ
*מִי מָנָה עָפָר וּמִי מָדַד חוֹל
מִי סָפַר כּוֹכָבִים וּמִי שִׁעַר צְמָחִים
*אֲשֶׁר מְבָרְכֶיךָ בֵּרַכְתָּ כְּמוֹהֶם
*וְעַד לָעַד הֵם מִתְבָּרְכִים בָּהֶם
*מֵאוֹהֲבֵיהֶם וּמֵאוֹיְבֵיהֶם
*בְּכָל חֵפֶץ מְעֻלֶּה הֵם מְשׁוּלִים
וּבְכָל שֵׁם גָּדוֹל הֵם מְכֻנִּים
וּבְכָל דָּבָר מְרֻבֶּה הֵם בְּרוּכִים וּמְבֹרָכִים
*וּמְבָרְכִים שִׁמְךָ קָדוֹשׁ


קרובה צג
*כֶּרֶם אֲשֶׁר נָטַע אֵל שֶׁתֶל כַּנּוֹ
וּבְתוֹכוֹ נָטַע מִשְׁכָּנוֹ
לְהִפָּרֵץ חָל וְאֵל לֹא שִׁכְּנוֹ
*כִּי אוֹי לָרָשָׁע וְאוֹי לִשְׁכֵנוֹ
מַטָּע אֲשֶׁר הוּקַם בְּרֹב אוֹן
לְקִיחַת אוֹם מִקֶּרֶב אוֹם
נָתְנוּ לִזְנוּת כָּל יָקָר הוֹן
כִּי רוֹעֶה זוֹנוֹת יְאַבֶּד הוֹן
סְגוּלֵי מִכָּל עַמֵּי הָאָרֶץ
וְסָטוּ אַחַר בְּנוֹת הָאָרֶץ
עֲלוֹתָם לָרֶשֶׁת הָאָרֶץ
בִּזְנוּתָם הֶחֱנִיפוּ אָרֶץ
פְּקוּדֵי בְּמִשְׁפַּחַת לְבֵית אָבוֹת
אֲשֶׁר נִתְפַּקְּדוּ בְּלִי פְּנוֹת לְאוֹבוֹת
*צֻמְּדוּ לְמֻפְקָרוֹת מוֹאָבוֹת
*לְפַתּוֹת לְפוֹתֶה בְּרוֹךְ לְבָבוֹת
קָהָל אֲשֶׁר גָּזוּ בְּגִזְרֵי מַיִם
מְשׁוּלֵי בַּחוֹל אֲשֶׁר הוּא גָּדֵר לַמַּיִם
רָאוּ מְקוֹם כִּכַּר מַשְׁקֵה מַיִם
וּפַחֲזוּ וּפָרְצוּ כְּמוֹ מַיִם
שִׁבְטֵי שְׁלֵמִים וְכֵן רַבִּים
בֵּין עַם כְּשָׁפִים וְנָשִׁים מַרְבִּים
תַּמּוּ מֵהֶם חֲלָלִים רַבִּים
כִּי הֵם זֶה לָזֶה עֲרֵבִים


[ז1]
וַיָּחֶל אֱמוּנִים לֶאֱשֹׁם בְּאִשּׁוֹת
וַיָּחֶל בְּרוּכִים לָבוֹא בַּאֲרוּרוֹת
וַיָּחֶל גְּדוּרִים לָגוּר בְּגוֹיוֹת
וַיָּחֶל דּוֹדִים לָדוּר בִּדְחוּפוֹת
וַיָּחֶל הָעָם לְהַלֵּךְ בְּהוֹמִיּוֹת
וַיָּחֶל זַכִּים לִזְנוֹת בְּזָרוֹת
וַיָּחֶל חֲבֵרִים לְחַבֵּר בְּחוֹבְרוֹת
וַיָּחֶל טְהוֹרִים לְטַמֵּא בְּטוֹעוֹת
וַיָּחֶל יְחִידִים לֵשֵׁב בְּיוֹקְדוֹת
וַיָּחֶל כְּלוּלִים לִכְנוֹס בִּכְלוּמוֹת
וַיָּחֶל לְקוּחִים לָלוּן בִּלְשָׁכוֹת
וַיָּחֶל מְשׁוּכִים לִמְשׁוֹךְ בְּמוֹאֲבִיּוֹת
וַיָּחֶל נְדִיבִים לְנַהֵג בְּנָכְרִיּוֹת
וַיָּחֶל סְגוּלִים לָסוּר בְּסוֹחֲרוֹת
וַיָּחֶל עֲנָוִים לְעַוֵּת בְּעַזּוֹת
וַיָּחֶל פְּדוּיִים לִפְשֹׁעַ בְּפוֹתִיּוֹת
וַיָּחֶל צְנוּעִים לִצְהֹל בְּצוֹאוֹת
וַיָּחֶל קְדוֹשִׁים לִקְשֹׁר בִּקְדֵשׁוֹת
וַיָּחֶל רֵעִים לִרְעוֹת בִּרְמִיּוֹת
וַיָּחֶל שְׁבָטִים לִשְׁגּוֹת בְּשׁוֹמְמוֹת
וַיָּחֶל תְּמִימִים לִתְעוֹת בְּתוֹעֵבוֹת


[ז2]
לֹא תִּעַבְתָּם כְּתוֹעֲבוֹתָם
לֹא שִׁלַּמְתָּם כְּשִׁגְגָתָם
לֹא רִחַקְתָּם כְּרָעָתָם
לֹא קִלַּעְתָּם כִּקְשִׁיָּתָם
לֹא צִמַּמְתָּם כְּצוֹאָתָם
לֹא פְּקַדְתָּם כִּפְעֻלָּתָם
לֹא עֲקַרְתָּם כַּעֲבֵרוֹתָם
לֹא סִלַּפְתָּם כִּסְטִיָּתָם
לֹא נְתַשְׁתָּם כְּנֶאֱצוֹתָם
לֹא מִגַּרְתָּם כִּמְגוּרֹתָם
לֹא לְחַמְתָּם כִּלְכִידָתָם
לֹא כִּלִּיתָם כִּכְפִירָתָם
לֹא יְרִיתָם כִּיהִירוּתָם
לֹא טֵאטֵיתָם כְּטִפְּשׁוּתָם
לֹא חִבַּלְתָּם כַּחֲבִלוּתָם
לֹא זְנַחְתָּם כִּזְנוּתָם
לֹא הֲמַמְתָּם כַּהֲלִיכָתָם
לֹא דַּנְתָּם כְּדִבְרָתָם
לֹא גְּעַלְתָּם כִּגְלִילָתָם
לֹא בִּלַּעְתָּם כִּבְלִילָתָם
לֹא אִבַּדְתָּם כאחייתם


[ח]
כִּי הֵם עַמְּךָ וְנַחֲלָתְךָ
צֹאן יָדְךָ וּמַרְעִיתְךָ
עֲמוּסֵי בִּטְנְךָ נְשׂוּאֵי רַחַמְךָ
עֲדַת קְהִלָּתְךָ וּסְגֻלָּתְךָ
החוֹתָם אֲשֶׁר עַל לִבְּךָ
וְהַקֶּשֶׁר אֲשֶׁר עַל זְרוֹעֲךָ
וְהַחֶקֶק אֲשֶׁר עַל כַּפְּךָ
זֶרַע קֹדֶשׁ
וְאַנְשֵׁי קֹדֶשׁ
*הַמְשַׁלְּשִׁים קְדֻשַּׁת קֹדֶשׁ
בְּהַדְרַת קֹדֶשׁ
כְּסוֹד שַׂרְפֵי קֹדֶשׁ


[ט]
יוֹשֵׁב תְּהִלּוֹת עַם יוֹדְעֵי שִׁבְתָּם וּמוֹשָׁבָם בְּיִשּׁוּב אוֹמְרִים
קָדוֹשׁ מִטְּהוֹרֵי זְנוּת
קָדוֹשׁ מִנְּקִיֵּי זִמָּה
קָדוֹשׁ מִקְּדוֹשֵׁי זָרָה
קָדוֹשׁ טִהֵר לְעַמּוֹ מִלְּהִטַּמֵּא בִּזְנוּת
קָדוֹשׁ נִקָּה לְעַמּוֹ מִלְּהִתְנַבֵּל בְּזִמָּה
קָדוֹשׁ קִדֵּשׁ לְעַמּוֹ מִלְּהִתְעָרֵב בְּזָרָה


מִמְּקוֹמוֹ בְּכָל מוֹשְׁבוֹת עַמּוֹ הוּא יוֹשֵׁב
מִמְּקוֹמוֹ בְּכָל מַעֲמַד עַמּוֹ הוּא עוֹמֵד
מִמְּקוֹמוֹ בְּכָל הֵלֶךְ מַחֲנֵימוֹ הוּא מִתְהַלֵּךְ


קרובה צד
[ב]
מַשִּׁיךְ מֵעָם רַב שָׁאוֹן רָב
נָחַל מִמְּךָ שָׁלוֹם רָב
שַׂר וְנָגִיד וְגָדוֹל וְרָב
עֲדֵי עַד לְפָנֶיךָ נֶעֱרָב
פְּקֻדָּתוֹ שָׁלוֹם הִשְׁמַעְתָּ
צִדְקָתוֹ בִּבְרִית חִסַּנְתָּ
קִנְאָה לִשְׁמוֹ הִכְתַּבְתָּ
רְצִיָּה עָלָיו כּוֹנַנְתָּ
שֵׁם כְּהֻנָּתוֹ לֹא יָנוּט
שָׁלוֹם בְּרִיתוֹ לֹא תָּמוּט
תַּתָּה אֹמֶר לְצִיר לֵאמֹר
תֹּקֶף מַאֲמָרִי לָכֵן אֱמֹר
יְיָ אֱלֹהֵינוּ
אַתָּה הוּא חַיֵּינוּ
בְּטִלְלֵי אוֹרוֹת הַחֲיֵנוּ


[ג]
יוֹפִי פֶּה בְּאֶחָיו
מְקַנֵּא לֶאֱלֹהָיו
נִסָּה חַיֵּי עֵת
וְקָנָה חַיֵּי עַד
נִיחַת מִפְּנֵי שֵׁם
בְּדָקְרוֹ לְאָשֵׁם
וּמִכָּל נְקוּבֵי שֵׁם
נִתַּן לוֹ יָד וָשֵׁם
יְלֵל עֲנוֹת כְּהִקְשִׁיב
וְאֵין עֹנֶה וְאֵין מֵשִׁיב
רַבִּים מֵחֵטְא הֵשִׁיב
וְחֶרֶב לִנְדָן הֵשִׁיב
יַעַן בְּשָׁלוֹם וּבְמִישׁוֹר צָעַד אִתְּךָ
הַחַיִּים וְהַשָּׁלוֹם בְּרִית צָעַדְתָּ אִתּוֹ


[ד]
וְאִשְּׁךָ הַקּוֹדַחַת עַד שְׁאוֹל תַּחְתִּית
כִּבָּה תּוֹפֵס חֲנִית
בְּרוֹךְ מַעֲנֶה תַּעֲנִית
כְּשַׁח זִמְרִי לְתַבְנִית
כָּזְבִּי הַמִּדְיָנִית
בְּשׁוּרוֹ חֵמָה עַל תַּבְנִית
וּבִרְאוֹתוֹ הָאַף עַל תַּבְלִית
קִנֵּא וְנָתַן נַפְשׁוֹ לָמוּת וּלְהָמִית
וְלִפְגֹּעַ בְּבוֹעֵל אֲרַמִּית
*וְעַד סוֹף וְאַחֲרִית
נָחַל שָׁלוֹם וּבְרִית
שִׁית זוֹנָה הִשְׁחִית
וְנָם לְךָ אַל תַּשְׁחִית
רַחֲמֶיךָ שִׁית לִשְׁאֵרִית עַם נוֹרָא וְקָדוֹשׁ


[ה]


*אָז מֵאָז שִׁמְעוֹן עָט כְּלֵי חָמָס
וְעִיר שְׁכֶם בְּקִנְאָה בְּדָם הָרַג רָמַס
בַּעֲבוּר כִּי אֲחוֹתוֹ עָשׂוּ הַכְזוֹנָה
נְשִׂיא שִׁבְטוֹ אֵיךְ זִינָה
בַּשִּׁטִּים עִם זוֹנָה
גּוֹי עָשׂ נְבָלָה
עָשָׂה נְבֵלָה
וּמִשְׁפַּחְתּוֹ אֵיךְ נֻבְּלָה
בְּמִשְׁפָּחָה מְנֻבָּלָה
דֶּגֶל שׂוֹנֵא זְנוּת
אֵיךְ אָהַב זְנוּת
כַּהֲדַס סִרְפָּד מוֹצִיא
וְכִבְרוֹשׁ נַעֲצוּץ מוֹצִיא
הֵן גּוֹי אֲשֶׁר מִזְּנוּת הָיָה סְאוֹרוֹ
בָּנוֹת כִּי הֶאֱכִילוּ לָאָב מִבְּשָׂרוֹ
וִסְתָּם עָשׂוּ כְּאִמָּהוֹת כֵּן בָּנוֹת
בְּנֵי שִׁמְעוֹנִי אֵיךְ לֹא כִּי בָּנִים כָּאָבוֹת
זוֹנֶה וְזוֹנָה עַד לֹא נִצְדָּדוּ
לְעֵין כֹּל נִצְעֲדוּ
וְיַחְדָּו נִצְמְדוּ
טָס אֶל הַקֻּבָּה
עַל זָכָר וְעַל נְקֵבָה
וְכִוֵּן רֹמַח בְּקֵבָה
וְנָחַל מְנָת קֵבָה
יַעַן כִּי פִּלֵּל וְגָעָה בִּלְחָיַיִם
נִתַּן לוֹ לְחָיַיִם
בְּנָאווּ לְחָיַיִם


[ו]
*אָזַר חַלְצֵי מָתְנָיו כַּגֶּבֶר
וּלְבָשַׁתּוּ קִנְאָה חֲמַת גֶּבֶר
בֵּן חָכָם אֲשֶׁר עַצְמוֹ גִּבֵּר
וּבָנִים לַאֲבִיהֶם חִבֵּר
גַּם אַנְשֵׁי לָצוֹן בִּזּוּהוּ
וּבְפַלָּצוּת הֱלִיזוּהוּ
דִּבְּרוּ בֶּן פּוּטִיאֵל הוּא
וּבֶן אֶלְעָזָר בֶּן אַהֲרֹן הוּא
הֵשִׁיב חַמָּה אֲשֶׁר הֻבְעֲרָה
וְכֻלָּהּ לְכָלָה לֹא הוּעֲרָה
וְנַפְשׁוֹ לַמָּוֶת הֶעֱרָה
וְחַיִּים עָלָיו בְּכֵן הֶעֱרָה
זוֹנִים דִּבֵּק בְּחִבּוּקָם
וְכִוֵּן רֹמַח בְּתוֹךְ חֵיקָם
חֵלֶף אֲשֶׁר מֵעֵדָה הוּקַם
חֹק בְּרִיתוֹ לַעֲדָתוֹ קָם
קָם לֹא נִתְרַפֶּה בְּיוֹם צָר
עַל כֵּן כֹּחוֹ בּוֹ לֹא בָּצַר
רַךְ אֲשֶׁר כֹּחַ לֹא עָצַר
וּמַגֵּפָה מֵעָם עָצַר
שָׁלוֹם בִּקֵּשׁ שָׁלוֹם רָדַף
שָׁלוֹם עָשׂ שָׁלוֹם הֵטִיל
תַּחַת כֵּן אָדוֹן הַשָּׁלוֹם
חֲתָמוֹ כְּמוֹ מַלְאֲכֵי שָׁלוֹם


[ז]
עַל אוֹרָה וְעַל הַחֲשֵׁכָה
עַל בִּנְיָן וְעַל הַחֲרֵבָה
עַל גְּדֻלָּה וְעַל הַשִּׁפְלָה
עַל דִּירָה וְעַל הַגָּלוּת
עַל הִדּוּר וְעַל הָעִזּוּב
עַל וְשִׂמְחָה וְעַל הָאֵבֶל
עַל זְכִירָה וְעַל הַשְּׁכִיחָה
עַל חַיִּים וְעַל הַמֵּתִים
עַל טוֹבָה וְעַל הָרָעָה
עַל יִקּוּר וְעַל הַזִּלּוּל
עַל כִּבּוּד וְעַל הַכְּלִמָּה
עַל לִיבּוּש וְעַל הָעֲרִימָה
עַל מְצִיאָה וְעַל הָאִבּוּד
עַל נְתִינָה וְעַל הַלְּקִיחָה
עַל שֹׂבַע וְעַל הָרָעָב
עַל עֹשֶׁר וְעַל הָעֲנִיּוּת
עַל פְּתִיחָה וְעַל הַסְּגִירָה
עַל צֶדֶק וְעַל חוֹבָה
עַל קִנְיָן וְעַל הַחֶסְרוֹן
עַל רֶוַח וְעַל הַצָּרָה
עַל שָׁלוֹם וְעַל הַיִּסּוּרִין
עַל תִּקּוּן וְעַל טַלְטֵלָה


[ח]
בְּכָל מִדָּה וּמִדָּה
בְּבִיאָה וּבִיצִיאָה
בִּישִׁיבָה וּבְקִימָה
בִּפְנִים וּבַחוּץ
עָרַב וָבֹקֶר וְצָהֳרַיִם
וְכָל עֵת וָרֶגַע 
קְדֻשַּׁת שִׁמְךָ הַגָּדוֹל לֹא תָּמוּשׁ מִפִּיהֶם
וְלֹא תֶּחֱשֶׁה מִלְּשׁוֹנָם
וְלֹא תִּפָּסֵק מִשְּׂפָתָם
וְלֹא תִּדֹּם מִגְּרוֹנָם
וְלֹא תִּשָּׁכַח מִלִּבָּם
וְלֹא תַּעֲבֹר מִפְּנֵיהֶם
וְלֹא תִּתְעַלֵּם מֵעֵינֵיהֶם
בְּנַפְשׁוֹתָם וּבְנִשְׁמוֹתָם
בִּלְבָבָם וּבְרוּחוֹתָם
בְּקִרְבֵּיהֶם וּבְעַצְמוֹתָם
וּבְגִידֵיהֶם וּבְכָל קוֹמָתָם
יִקְּדוּ וִיבָרְכוּ וְיִשְׁתַּחֲווּ
וְיִכְרְעוּ וְיַקְדִּישׁוּ שִׁמְךָ


[ט]
לְשֶׁכֶךְ חֲמָתְךָ
וּלְכֶבֶשׁ קִנְאָתְךָ
וּלְטוֹב מַעֲשֶׂיךָ
יַעֲנוּ כֹּל וְיֹאמְרוּ
קָדוֹשׁ מִבַּעֲלֵי חֵמָה
קָדוֹשׁ מִבַּעֲלֵי קִנְאָה
קָדוֹשׁ מִבַּעֲלֵי מַעֲשֶׂה
קָדוֹשׁ בְּחֵמָה אֲשֶׁר הֶעֱלָה פִּינְחָס הֵשִׁיב חֲמָתוֹ
קָדוֹשׁ בְּקִנְאָה אֲשֶׁר קִנֵּא פִּנְחָס הִשִּׁיךְ קִנְאָתוֹ
קָדוֹשׁ בְּמַעֲשֶׂה אֲשֶׁר עָשׂ פִּינְחָס עָשָׂה לְמַעֲנוֹ
*מִמְּקוֹמוֹ נָתַן בְּרִית לַחֲסֹךְ עַם מְיַחֲלֵי בְּרִית
מִמְּקוֹמוֹ נָתַן חַיִּים לַחֲסֹךְ עַם מִהְיוֹת מֵתִים
מִמְּקוֹמוֹ נָתַן שָׁלוֹם מַתָּן בֵּינוֹ וּבֵין בָּנָיו שָׁלוֹם


עָשָׂה נִסִּים שְׁנֵים עָשָׂר
לִמְקַנֵּא מִתּוֹךְ שְׁנֵים עָשָׂר
הַנֵּס הָרִאשׁוֹן
אֹרַח דְּבוּקִים זֶה לָזֶה
לְהִתְגַּלּוֹת וְלִפְרֹשׁ זֶה מִזֶּה
בְּכֵן מַלְאָךְ מִקּוֹרֵי זֶה אֶל זֶה
יָרַד וְהִדְבִּיקָם זֶה לָזֶה
הַנֵּס הַשָּׁנִי
גְּדוֹל הַשָּׂם לַכֹּל פֶּה
פֶּן יִצְעֲקוּ סָתַם בָּם פֶּה
דֶּגֶל מְקַנֵּא פֶּן יִפְעֲרוּ פֶּה
בִּמְקַנֵּא בְּכָל לֵב וּבְכָל פֶּה
*הַנֵּס הַשְּׁלִישִׁי
הַפּוֹתֵחַ וְסוֹגֵר כָּל רָחַם
הִפְלִיא לוֹ וְכִוֵּן רֹמַח בְּעַד רָחַם
וְנֶעֱצַר נֶגֶף בְּעֹצֶר רָחַם
מֵעַם הַנְשׂוּאֵי מֵרָחַם
הַנֵּס הָרְבִיעִי
זִיק עָמַד בִּמְקוֹמוֹ
וְלֹא נִשְׁמַט מִדְּקִירַת מְקוֹמוֹ
חֲמַת גֶּבֶר אֲשֶׁר קָם מִמְּקוֹמוֹ
כִּפְּרָה חֲמַת בָּרוּךְ מִמְּקוֹמוֹ
*הַנֵּס הַחֲמִישִׁי
טְעָנָם וְאָז נָשָׂא פָּנָיו
וְנָשְׂאוּ רֹאשׁ שְׁעָרִים לְפָנָיו
יָצְאוּ מַלְאָכִים לְפָנָיו
וְהַכֹּל חָלוּ מִלְּפָנָיו
הַנֵּס הַשִּׁשִּׁי
כִּלָּיוֹן הָיָה לְפָנָיו מְחַבֵּל
וּטְרָפָם לָאָרֶץ וְקָם וְהִתְנַפֵּל
לָמָּה זֶה רַב הַחוֹבֵל
תְּחַבֵּל וְתִנְאַץ וּתְנַבֵּל
*הַנֵּס הַשְּׁבִיעִי
מְאֹד נִתַּן כֹּחַ בַּיָּד
מִיַּד חָזָק בְּחֶזְקַת יָד
נָתַן לוֹ בְּרִית שֵׁם וְיָד
בְּעֶשְׂרִים וְאַרְבַּע מַתְּנוֹת יָד
*הַנֵּס הַשְּׁמִינִי
סְבִילַת חַיִל נִתַּן בָּעֵץ
לַעֲשׂוֹת תְּשׁוּעָה בְּרֹב יוֹעֵץ
עַז פָּנִים כָּשַׁל בָּעֵץ
כִּי עָזַב צֵל חַיֵּי עֵץ
*הַנֵּס הַתְּשִׁיעִי
פָּשַׁט וְהֶאֱרִיךְ הַבַּרְזֶל
בִּדְבוּקֵי כְּבַרְזֶל בְּבַרְזֶל
צָף קַל נֵטֶל הַבַּרְזֶל
*וְנִמְחָה חֵטְא חָרוּט בְּעֵט בַּרְזֶל
*הַנֵּס הָעֲשִׂירִי
קָפַץ מַלְאָךְ וַהֲפָכָם
לְהַרְאוֹת לַכֹּל קְלוֹן הִפּוּכָם
רוֹגְנִים אָטְמוּ פֶּה הֲפַכְפְּכָם
*בְּשׁוּרָם דְּקוּרִים לְפִי דַּרְכָּם
הַנֵּס אַחַד עָשָׂר
שַׁלִּיט בַּמֵּתִים וּבַחַיִּים
שְׁמָרָם עֲבוּר יֵצְאוּ חַיִּים
פֶּן יִטְמָא בָּאֹהֶל בּוֹחֵר בַּחַיִּים
וְנָחַל בְּרִית שָׁלוֹם וְהַחַיִּים
הַנֵּס שְׁנֵים עָשָׂר
תְּבוּסִים וְלֹא הִטִּיפוּ דָּם
וְלֹא נִטְמָא בְּתוֹכָם בִּתְבוּסַת דָּם
וְלֹא נֶחְשְׁבָה לוֹ שְׁפִיכוּת דָּם
כִּי אִם צְדָקָה כְּדוֹרֵשׁ דָּם
פִּינְחָס מִקֶּדֶם קִנֵּא קִנְאָתְךָ
אַתָּה תְּעוֹרֵר קִנְאָתְךָ
כִּי אֲכָלַתְנוּ קִנְאַת בֵּיתְךָ
תְּקַנֵּא לְצִיּוֹן קִנְאָה גְּדוֹלָה
וּמִתּוֹכָהּ תֹּאמַר קַנּוֹא קִנֵּאתִי


קרובה צה
*מַחֲלֹקֶת יְיָ בְּחִלּוּק אִם יֶהִי
נַחֲלָה מְבֹהֶלֶת הִיא
סֵדֶר גּוֹרָל נַמְתָּ יֶהִי
עֹשֶׂה שָׁלוֹם וְלִבָּם יֶחִי
פִּקַּדְתָּ לְעָנָיו נַחֲלַת אֶרֶץ
צְבָא לְפִי צִבְאוּ יִנְחַל אָרֶץ
קֹשֶׁט עֲנָוִים יִירְשׁוּ אָרֶץ
רוֹעֵי אֱמוּנָה יִרְעוּ בָּאָרֶץ
שֵׁבֶט הַמְּרֻבֶּה
שֶׁפֶר נַחֲלָתוֹ תַּרְבֶּה
תְּפוּסַת יְרֻשָּׁה תְּמֻעָט
לַאֲשֶׁר יְהִי פְּקוּדוֹ מְמֻעָט
שָׁלוֹם תַּעֲשֶׂה לָנוּ
חַיִּים תּוֹסִיף לָנוּ
וְטַל אוֹרוֹת תַּזִּיל לָנוּ


[ג]
יְרֻשָּׁה אֲשֶׁר יָרַשְׁנוּ
מִמֶּנָּה גֹּרַשְׁנוּ
נַחֲלָה אֲשֶׁר חִלַּקְנוּ מִמֶּנָּה חֻלַּקְנוּ
נִזְרִינוּ בַּמִּזְרֶה וְנֻפַּצְנוּ בָּרוּחַ
וְלֹא מָצָאנוּ מָלוֹן וְלֹא שַׂגְנוּ מָנוֹחַ
*יָדְךָ תַּחְסֹף
יְמִינְךָ תּוֹסִיף
וְיָדְךָ לְיָדֵינוּ גּוֹרָלֵנוּ תַּתְמִיךְ
*יִנְחֲלוּ נְחוּלֶיךָ מְשׂוֹשׂ כָּל הָאָרֶץ
וְעַם חוֹסֵי בְּךָ יָבוֹאוּ וְיִנְחֲלוּ אָרֶץ


[ד]
אֶרֶץ אֲשֶׁר לָהּ בְּעֻזְּךָ נִהַלְתָּנוּ
*מַתָּנָה טוֹבָה הִנְחַלְתָּנוּ
יְרֻשָּׁה אֲחֻזָּה נַחֲלָה חֲזָקָה בְּחֶבֶל וּבְחֶלֶשׁ בְּפוּר וּבְגוֹרָל
*אֶרֶץ חִטָּה וּשְׂעוֹרָה
*לְרֵאשִׁית שְׂעוֹרָה
אֶרֶץ גֶּפֶן
לִנְטוּעֵי כַּגֶּפֶן
אֶרֶץ תְּאֵנָה
לְבִכּוּר תְּאֵנָה
אֶרֶץ רִמּוֹן
לְפֶלַח הָרִמּוֹן
אֶרֶץ זָיִת
לְהוֹדָם כַּזָּיִת
אֶרֶץ זָבַת חָלָב וּדְבָשׁ
לְתַחַת לְשׁוֹנָם חָלָב וּדְבַשׁ
הִיא קוֹדֶשׁ
וְהֵם קֹדֶשׁ
יָבוֹאוּ קְדוֹשִׁים וְיִנְחֲלוּ קְדֻשָּׁה וּמְקֻדָּשָׁה
וְיַקְדִּישׁוּ לְנוֹרָא וְקָדוֹשׁ


[ה]
אָמְנָם כָּל הַמּוֹנֶה מְשֻׁבָּח
וְגַם כָּל הַמּוֹדֵד מֶנּוּ מְשֻׁבָּח
בְּכֵן מִשְּׁלָשְׁתָּן הַשּׁוֹקֵל מְשֻׁבָּח
עָשָׂה כָּל אֵלֶּה בָּהֶם תְּשֻׁבַּח
גְּבוּלוֹת הָאָרֶץ אַתָּה מָנִיתָ
וּבִקְעוֹתֶיהָ אַתָּה מָדַדְתָּ
דֵּי הָרֶיהָ בְּפֶלֶס שָׁקַלְתָּ
וְכָל גּוֹי וְגוֹי אָנָה יֵשֵׁב שָׁקַדְתָּ
הִצַּבְתָּ גְּבוּלוֹת
וְהִפַּלְתָּ גּוֹרָלוֹת
לְמִסְפַּר עַמִּים
וּלְמִנְיַן עֲמָמִים
וְנָפְלוּ בַּנְּעִימִים
חֲבָלִים לַנְּעִימִים
אַרְצוֹת אֻמִּים
וַעֲמַל לְאֻמִּים
זֹאת הָאָרֶץ נָחַלְנוּ בַּגּוֹרָל
וְגוֹיִים לְכָדוּהָ מֶנּוּ בְּלֹא גּוֹרַל
חֶבֶל נַחֲלָתֵנוּ נֶהֱפַךְ לְזָרִים
וְגֵיא אֲחֻזָּתֵנוּ נִמְכְּרָה לְצָרִים
טוֹבָה בְּיַד רָעִים מְכוּרָה וּמְקֻלָּלָה
קְדוֹשָׁה בְּיַד טְמֵאִים נְתוּנָה וּמְחֻלָּלָה
יָהּ בָּאָרֶץ לֹא הָיָה בָּהּ לָנוּ חֵפֶץ
לְבָדָד נֵשֵׁב בָּהּ וַנִּהְיֶה אֶרֶץ חֵפֶץ